སྨན་མིང་།	རང་བཞིན།	ཕན་ནུས།
ཀ་པེད་དྲུག་ཐང་།	བསིལ་དྲོད་སྙོམས་པ། བཟི་མེད།	དུག་ཉུང་བོང་ང་ག་དུར་བ་ལེ་གའི། །ཐང་གིས་རྒྱུ་ལོང་སྣོད་ཚད་མ་ལུས་སེལ། །དེ་ལ་ཀ་པེད་འབྲས་བཏབ་ཚ་འཁྲུ་གཅོད། །
ཀུན་བྱེད་རྒྱལ་པོ།	བསིལ་བ། བཟི་མེད།	ཀུན་བྱེད་རྒྱལ་པོ་ཆང་གིས་རྟ་བྱས་གཏོང་། །ཤ་ལྤགས་རྩ་རུས་ཆུ་རྒྱུས་ལ་སོགས་པའི། །རྨ་ཀུན་གསོ་བར་བྱེད་པའི་བདུད་རྩི་སྟེ། །ཁྱད་པར་མགོ་ཡི་རུས་སྐྱོན་ཆེ་འབྲིང་ཆུང་། །ཀླད་པ་རལ་དང་མཚོན་ཆ་ཕོག་པ་སོགས། །རྩ་རུས་ཤ་དང་ཀླད་པའི་རྩ་ཀུན་སྡོམ། །མཆོག་ཏུ་བྱང་ཁོག་སྟོད་སྨད་རྨ་ལ་བསྔགས། །
ཀོ་ཁྲག	ཅུང་བསིལ། བཟི་ཅུང་ཡོད།	ཀོ་ཁྲག་སྟོད་བྲང་སྡེབ་ནས་གཟེར་ལངས་པ། །དབུགས་བཀག་གློ་ཡིས་བསླངས་ནས་རྔམས་པ་དང་། །ངན་ཁྲག་སྟོད་དུ་འཚངས་པར་ཕན་པའི་མཆོག །
ཀོ་བྱི་ལྔ་ཐང་།	བསིལ་ཆེ། བཟི་མེད།	མ་ནུ་བཞི་ཐང་སྟེང་ཀོ་བྱི་ལ། །བསྣན་པས་ཁྲག་རླུང་སྤྱི་ལ་ཕན། །
ཀོ་བྱི་བདུན་པ།	ཅུང་བསིལ། བཟི་མེད།	ཀོ་བྱི་བདུན་པ་ཚད་ལྡན་སྦྱར་བ་འདིས། །ངན་ཁྲག་སྟོད་དུ་རྒྱས་པའི་ནད་རིགས་དང་། །དབུགས་འཐུམས་དབུགས་འཁྲིལ་ནད་ཆེན་སྟོད་རྒྱས་དང༌། །འགྲམས་འཁྲུགས་རླུང་གིས་ལུས་པའི་ནད་ལ་བསྔགས། །
ཀོ་བྱི་བཅུ་གསུམ།	ཅུང་བསིལ། བཟི་མེད།	ཀོ་བྱི་བཅུ་གསུམ་ཁྲག་རླུང་སྟོད་གཟེར་དང༌། །འབམ་རིགས་གྱེན་ལོག་སྟོད་འཁྲུགས་མ་ལུས་སེལ། །
ཀོ་བྱི་བཅོ་ལྔ་།	བསིལ་དྲོད་སྙོམས་པ། བཟི་མེད།	ཀོ་བྱི་བཅོ་ལྔས་སྨྱོ་འབོགས་བརྒྱལ་བ་དང་། །སྙིང་རླུང་གཉིད་མེད་མགོ་བོ་གཟེར་ལ་སོགས། །གྲིབ་ནད་སྙིང་ལ་བབས་པའང་སེལ་བར་བྱེད། །
ཀོ་ཡུ་བདུན་སྦྱོར།	དྲོ་བ། བཟི་མེད།	ཀོ་ཡུ་བདུན་སྦྱོར་མཁལ་ནད་སྤྱི་ལ་ཕན། །
ཀོ་ཡུ་བརྒྱད་པ།	བསིལ་དྲོད་སྙོམས་པ། བཟི་མེད།	ཀོ་ཡུ་བརྒྱད་པ་མཁལ་ནད་སྤྱི་ཡི་སྨན།
ཀོ་ཡུ་དགུ་སྦྱོར།	བསིལ་དྲོད་སྙོམས་པ། བཟི་མེད།	མཁལ་མའི་ནད་སེལ་ཉམས་སྟོབས་རྒྱས། །
ཀོ་ཡུ་བདེ་བསམ།	དྲོ་བ། བཟི་མེད།	ཀོ་ཡུ་བདེ་བསམ་རོ་ཙ་གསོ་བའི་སྨན།
ཀོ་ལ་གཉིས་ཐང་།	ཅུང་དྲོ་བ། བཟི་མེད།	མཆེར་ནད་གྲང་བབས་སེལ་བའི་སྨན་གཅིག་ཡིན། །
ཀོ་ལ་སུམ་ཐང་།	བསིལ་དྲོད་སྙོམས་པ། བཟི་མེད།	མཚེར་ནད་སེལ།
ཀོ་ལ་བཅུ་གཅིག	བསིལ་དྲོད་སྙོམས་པ། བཟི་མེད།	ཀོ་ལ་བཅུ་གཅིག་མཆེར་ནད་ཐམས་ཅད་སེལ།
ཀོ་ལ་བཅུ་གསུམ།	བསིལ་དྲོད་སྙོམས་པ། བཟི་མེད།	མཆེར་ཚད་ཚ་གྲང་མ་ལུས་ཀུན་ལ་ཕན། །
ཀོ་ལ་བཅོ་བརྒྱད།	བསིལ་དྲོད་སྙོམས་པ། བཟི་མེད།	མཚེར་ནད་ཚ་གྲང་མེད་པ་སེལ་བའི་མཆོག །
ཀོ་ལ་བཅུ་དགུ།	བསིལ་དྲོད་སྙོམས་པ། བཟི་མེད།	ཀོ་ལ་བཅུ་དགུ་ཆུ་བསྐོལ་ཚ་འཇམ་དབུལ། །མཆེར་ནད་ཚ་གྲང་མེད་པ་སེལ་བའི་མཆོག །མི་ཡི་དབང་བོ་རྣམ་རྒྱལ་གྲགས་བཟང་ལུགས། །
ཀོ་ཋ་བཅུ་གསུམ།	བསིལ་དྲོད་སྙོམས་པ། བཟི་མེད།	སྦྱར་དུག་སེལ།
དཀར་པོ་དྲུག་སྦྱོར།	དྲོ་བ། བཟི་མེད།	དཀར་པོ་དྲུག་གི་སྦྱོར་བ་འདིས། །སྙིགས་མ་མ་ཞུའི་ཕོ་ནད་དང་། །མིག་ལ་སྐྱ་རིབ་བྱུང་བ་དང༌། །མེ་དྲོད་ཉམས་དང་སྨུག་པོ་ལ། །ཐེངས་པས་ཆོག་པ་སྨན་མཆོག་གོ།
དཀར་རུ་མཉམ་བསྲེས། (དཀར་པོ་དྲུག་པ། ཁ་རུ་རྟ་དྲུག་པ།)	དྲོ་བ། བཟི་མེད།	དཀར་རུ་མཉམ་བསྲེས་ལུས་འཁྱགས་ཕོ་བ་སྦོ། །ཁ་ཟས་རྗེས་ལ་ཕོ་བར་ན་ཟུག་ལངས། །དང་ག་མི་བདེ་སྒྲེག་སྐྱུགས་ཡང་ཡང་བྱེད། །ཕོ་ནད་བད་ཀན་སྨུག་པོ་གླང་ཐབས་འཇོམས། །
དཀར་བོ་བདུན་པ།	བསིལ་དྲོད་སྙོམས་པ། བཟི་མེད།	གློ་ནད་ཀུན་པོ་སེལ།
དཀར་བོ་ཆིག་ཐུབ་སྦྱོར་བ།	བསིལ་དྲོད་སྙོམས་པ། བཟི་མེད།	ཀླད་གཟེར་སྲིད་ནད་སེལ།
སྐད་སྨན་འཛམ་གླིང་འབྲུག་སྒྲ།	བསིལ་དྲོད་སྙོམས་པ། བཟི་མེད།	སྐད་འགག་སེལ།
སྐད་འགག་གི་སྤྱི་སྨན་ཁ་འཛིན་ཅན།	བསིལ་དྲོད་སྙོམས་པ། བཟི་མེད།	གྲེ་བ་སྐད་འགག་ནད་སེལ་སྤྱི་སྨན་ཡིན། །
སྐྱ་ཁྲ་སུམ་འགྲོལ།	དྲོ་བ། བཟི་མེད།	མ་ཞུ་དུག་ཐབས་ནད་ལ་ཐེངས་གསོས་ཡིན། །
སྐྱ་རྦབ་ཀྱི་བྱུག་སྨན་ཟབ་ཁྱད་ཅན།	བསིལ་དྲོད་སྙོམས་པ། བཟི་མེད།	རེངས་འཁུམས་ཀུན་དང་ཁྱད་པར་སྐྱ་རྦབ་དང་། །འོར་ནད་མ་ལུས་འཇོམས་པའི་སྨན་མཆོག་ཡིན། །
ཀྱི་ལྕེ་ལྔ་བ།	བསིལ་བ། བཟི་མེད།	མེ་དབལ་སེལ།
ཀྱི་ལྕེ་དྲུག་པ།	བསིལ་བ། བཟི་མེད།	གཉན་འགྲམས་ཚ་གྲང་རིགས་རྣམས་འཇོམས་པར་བྱེད། །
ཀྱི་ལྕེ་བདུན་ཐང༌།	བསིལ་བ། བཟི་མེད།	ནུ་མ་སྐྲངས་པ་སེལ།
ཀྱི་ལྕེ་བཅུ་བ།	བསིལ་བ། བཟི་མེད།	ཀླུ་གཉན་ས་བདག་དུག་ནད་འཇོམས་པའི་མཆོག །
ཀྱི་ལྕེ་བཅུ་པ།	ཅུང་བསིལ། བཟི་མེད།	རྨ་གསར་རྙིང་ཀུན་ཀྱི་རྨ་རྩི་བྱེད།
ཀྲི་ཀ་ཧན་བཅུ་གཅིག (འཕྲོག་འདྲེན་བཅུ་གཅིག)	དྲོ་བ། བཟི་མེད།	ཕྲུ་གུའི་མཆིན་ནད་གང་བབས་སེལ་བ་ཡིན། །
ཀྲི་ཀ་ཧན་བཅུ་གསུམ།	བསིལ་བ། བཟི་མེད།	ཕྲུ་གུའི་མཆིན་ནད་ཚ་བབས་སེལ་བ་ཡིན། །
ཀླུ་བདུད་བཅོ་བརྒྱད། (གུ་གུལབཅོ་བརྒྱད།)	ཅུང་བསིལ། བཟི་ཆེ་བ།	ཀླུ་བདུད་བཅོ་བརྒྱད་ཆུ་བསྐོལ་ཚན་མོས་དབུལ། །མཛེ་དང་གཡན་པ་གླང་ཤུ་དྲེག་ནད་དང༌། །ཟ་རྐོང་ཕོལ་འབྲས་གཉན་སྲིན་ཡ་མ་སོགས། །ཆུ་སེར་ཚ་བའི་ནད་རིགས་ཡིན་ནོ་ཅོག །ཁྱད་པར་ཐིག་ནག་འབམ་དང་གྲུམ་བུ་འཛོམས། །
སྐྱུར་རྩབས་ལྔ་བ།	དྲོ་བ། བཟི་མེད།	སྐོམ་དད་ནད་རིགས་མཐའ་དག་སེལ།
སྐྱུ་རུའི་ཆིག་ཐང་།	བསིལ་བ། བཟི་མེད།	ཁྲག་མཁྲིས་ཚ་བའི་གཞི། ཁྲག་ཤེད་གཅོག་པ་ཡིན།
སྒྱུ་རུའི་ཆུ་སྨན། (ཀུན་དགའ་གཞོན་ནུ།)	བསིལ་བ། བཟི་མེད།	ཁྲག་མཁྲིས་ལས་གྱུར་ཚ་ཆུའི་ནད་ལ་ཕན།
སྒྱུ་རུ་སུམ་སྦྱོར།	བསིལ་དྲོད་སྙོམས་པ། བཟི་མེད།	མགོ་བོར་སྐྲ་དཀར་སྐྱེས་པ་ལ། །སྐྱུ་རུ་ཏིལ་ནག་སྦྲང་རྩི་དང་། །མར་སྦྱར་ཡུན་རིང་བསྟེན་ན་ཕན། །
སྒྱུ་རུ་བཞི་སྦྱོར།	བསིལ་དྲོད་སྙོམས་པ། བཟི་མེད།	སྐོམ་དད་སེལ།
སྒྱུ་རུ་ལྔ་ཐང༌།	བསིལ་བ། བཟི་མེད།	བསྡུས་གྲང་བཏང་བས་སྣ་ཁྲག་འཕྲལ་དུ་གཅོད། །གཞན་ཡང་སྨུག་པོའི་མཚོ་རྡོལ་གློ་རྩར་ཤོར། །བུད་མེད་ཟླ་མཚན་རྒྱུན་དུ་འབྱམས་ལ་ཕན། །
སྐྱུ་རུ་དྲུག་ཐང་། (ཨ་བྷི་དྲུག་ཐང་།)	ཅུང་བསིལ། བཟི་མེད།	ཚ་ཆུ་གྲང་ཆུར་འགྱུར་ཞིང་ཚ་རླབས་གཅོག །
སྒྱུ་རུ་བདུན་པ། (འབོལ་སྨན་བདུན་པ།)	ཅུང་བསིལ། བཟི་མེད།	ཚ་ཆུའི་ནད་དང་ལྡན་ཆུའི་ནད་ལ་ཕན། །
སྒྱུ་རུ་བརྒྱུད་པ།	བསིལ་དྲོད་སྙོམས་པ། བཟི་མེད།	ཚ་གྲང་དམུ་ཆུའི་ནད་དཔུང་འཇོམས་པའི་མཆོག།
སྐྱུ་རུ་ལྔ་སྦྱོར།	བསིལ་དྲོད་སྙོམས་པ། བཟི་མེད།	བད་མཁྲིས་སེལ།
སྒྱུ་རུ་ཉེར་ལྔའི་འཕྲུལ་འཁོར།	ཅུང་བསིལ། བཟི་མེད།	སྟོད་གཟེར་ཁྲག་འཁྲུགས་ཚ་བ་སྟོད་རྒྱས་དང་། །སྨུག་པོ་ཁྲག་རྒྱུས་མཆིན་དྲི་རོ་སྟོད་གཟེར། །བྲང་ཚ་ཆུ་སྐྱུར་མཁྲིས་པ་རྒྱུ་བཤལ་དང་། །ཁྲག་རུལ་དུད་ཁུ་སྐྱུག་དང་ཕོ་མཆིན་ན། །རོ་རྒྱབ་ཚིགས་གཟེར་ཁྲག་མཁྲིས་ཕོ་ལྷུང་དང༌། །སྨུག་པོ་རྒྱས་གབ་འཁྲུགས་དང་གནས་ཞེན་དང་། །བྱེར་འཐབ་རྙིང་སོགས་འདུས་ནད་སྨུག་པོ་སེལ། །
སྐྱུག་གཅོད་སེ་འབྲུ་གཉིས་པའི་རིལ་བུ།	དྲོ་བ། བཟི་མེད།	མ་ཞུ་སྐྱུག་པ་སེལ་བར་བྱེད། །
སྐྱུ་རུ་ཉེར་ལྔ།	ཅུང་བསིལ། བཟི་མེད།	ཀ་ར་སྦྱར་བའི་སྐྱུ་རུ་ཉེར་ལྔ་འདི། །ཁྲག་ཤེད་མ་ལུས་གཅོག་པའི་སྤྱི་སྨན་ཡིན། །གཏར་དགོས་གཏེར་མི་རུང་ལ་སྨན་འདི་བསྟེན། །སྟོད་གཟེར་ཁྲག་འཁྲུགས་ཚ་བ་སྟོད་རྒྱུས་དང་། །སྨུག་པོ་ཁྲག་རྒྱུས་མཆིན་དྲི་རོ་སྟོད་གཟེར། །བྲང་ཚ་ཆུ་སྐྱུར་མཁྲིས་པ་རྒྱུ་བཤུལ་དང་། །ཁྲག་རུལ་དུད་ཁུ་སྐྱུགས་དང་ཕོ་མཆིན་ན། །རོ་རྒྱབ་ཚིགས་གཟེར་ཁྲག་མཁྲིས་ཕོ་ལྷུངས་དང་། །སྨུག་པོ་རྒྱས་གབ་འཁྲུགས་དང་གནས་ཞེན་དང་། བྱེར་འཐབ་རྙིང་སོགས་འདུས་ནད་སྨུག་པོའི་རིགས། །སྨུག་པོ་གྱེན་ཐུར་རྡོར་དང་སྨུག་ཚད་དང་། །འགྱིངས་འཐབས་སྨུག་སྐྲུན་བད་མཁྲིས་རླུང་སོགས་ལ། །སྐྱུ་རུའི་འཕྲུལ་འཁོར་རིགས་པས་བསྐོར་ཤེས་ན། །ནད་དོ་ཅོག་གི་གཉེན་པོ་ཨ་ཙར་ལུགས། །
སྐྱེར་ཤུན་བརྒྱུད་པ།	བསིལ་ཆེ། བཟི་མེད།	ས་རའི་མྱོང་གྲུབ་སྐྱེར་ཤུན་བརྒྱད་པ་འདིས། །ས་བོན་ཁྲག་དང་བསྡོངས་ཏེ་འཛག་པ་དང༌། །ཆུ་བཙགས་རྗེས་ལ་ཆུ་ཁ་ཙ་ཚག་བྱེད། །མདོར་ན་ཁྲག་མཁྲིས་ལས་གྱུར་ཚ་འཛག་ཀུན། །སེལ་བ་སྨན་མཆོག་འདི་རང་ལྷག་པར་མཐོང་། །
སྐྱེར་ཁྱུང་།	བསིལ་ཆེ། བཟི་ཅུང་ཡོད།	སྐྱེར་ཁྱུང་གྲང་བའི་ཁམས་ཀྱི་ཚ་འཛག་དང་། །ཁུ་བ་དཀར་དམར་འཛག་དུས་ཆུ་ཁ་ཚ། །གཅིན་པ་བཏང་རྗེས་ཚ་ཤར་ཆེ་བ་དང་། །ཁུ་ཟད་ཁྲག་འཛག་གྲང་བའི་ནད་ལ་ཕན། །
སྐྱེར་བའི་ཁཎྜ།	བསིལ་བ། བཟི་མེད།	སྐྱེར་བའི་ཁཎྜ་ཆུ་ཚན་སྦྱར་བླུགས་པས། །མིག་ནད་ཚ་འགྲིབ་ཀུན་ལ་མཆོག་ཏུ་ཤིས། །ཁྱད་པར་མིག་འགྲིབ་རབ་རིབ་སེལ་བ་དང་། །རྒྱུན་དུ་བརྟེན་ན་དབང་པོ་གསལ་བར་འགྱུར། །
སྐྱེར་ཤུན་གཉིས་ཐང་།	བསིལ་བ། བཟི་མེད།	ཕན་ནུས༔ཡང་ཡང་བཏང་བས་སྣ་ཁྲག་འཛག་པ་གཅོད།
སྐྲངས་འཇོམས་བདེ་བྱེད།	བསིལ་དྲོད་སྙོམས་པ། བཟི་མེད།	བསྐུ་མཉེ་བྱས་པས་སྐྲངས་པ་འཕྲལ་དུ་འཇོམས།
སྐྲན་ནད་སྤྱི་སྨན།	བསིལ་བ། བཟི་མེད།	ཚྭ་བསྲེགས་མཚུར་གཉིས་ཅོང་ཞི་རྒོད་བཏུལ་དང༌། །འགྲོལ་ཐལ་བྱང་བུལ་ཡ་བཀླུ་ར་དང་། །སྟར་བུ་རུ་རྟ་ཟེ་ཚྭ་ཨ་རུ་ར། །གོང་མ་རིལ་བསྐྱེད་ཚད་ལྡན་སྦྱར་བ་འདི། །ཆུ་ཚན་དབུལ་བཏང་སྐྲུན་རིགས་ཀུན་ལ་འགྲོ། །
བཀྲ་ཤིས་རྣམ་རྒྱལ།	ཅུང་བསིལ། བཟི་མེད།	རླུང་ཁྲག་རོ་སྟོད་དུ་འཕྱུར་བས་ལུས་ཁམས་ལྕི་ཞིང་། །ཁོག་པ་སྦོ་འཁྲོག་བྱེད་པ་དང་། རྔུལ་ཆུ་ཐོན་པ། དྲན་པ་མི་གསལ་བ། དོན་མེད་ཀྱི་ཅལ་ཅོལ་སྣ་ཚོགས་སྨྲ་བ། ཚ་གྲང་འཐབ་ནས་མགོ་དང་ཡན་ལག མཁལ་རྐེད་ན་བ་སོགས་ལ་ཕན།<12>
ཁ་རུ་ཚྭའི་ཆིག་ཐང་།	དྲོ་བ། བཟི་མེད།	ཁ་རུ་ཚྭའི་ཆིག་ཐང་ཕོ་ལོག་འཇོམས།
ཁ་རུ་ཚ་དྲུག་ཐང་།	དྲོ་བ། བཟི་མེད།	ཁ་ཟས་མི་འཇུ་སྐྱུག་པ་སེལ།
ཁུར་མོང་ལྔ་བ།	བསིལ་བ། བཟི་མེད།	ཡན་ལག་གི་རྨ་ལ་བསྔགས།
མཁན་པ་ལྔ་ལུམས།	བསིལ་བ། བཟི་མེད།	རྩ་དཀར་སོགས་འགྲམས་པ་དང་། རྩ་ཐོག་སྐྲངས་པ། རྩ་རེངས་ནས་མི་ཁུག་པ་སོགས་ལ་ཕན།
མཁའ་འགྲོ་བཅུ་སྦྱོར།	དྲོ་བ། བཟི་མེད།	བོང་ང་ནས་ཙམ་གསང་སྨན་ཞལ་ཤེས་ཡིན། །རྒོད་གཡག་ཁྲག་འཕུལ་མགུལ་འགགས་འཇོམས་པའི་མཆོག །
མཁའ་འགྲོའི་མེ་མདའ།	བསིལ་དྲོད་སྙོམས་པ། བཟི་ཆེ།	གག་ལྷོག་གཟེར་སོགས་གཉན་གྱི་རིགས། །མ་ལུས་འཇོམས་པར་བྱེད་པ་ཐེ་ཚོམ་མེད། །
ཅུང་ལྔ། (གླ་རྩི་ལྔ་པ།)	བསིལ་དྲོད་སྙོམས་པ། བཟི་ཆེ།	སྲོད་དུས་ལྔ་བདུན་དགུ་རྣམས་རིམ་པས་བཏང་། །ཕོ་ལོག་སྲིན་ནད་གཉན་གཟེར་གག་ལྷོག་དང་། །ཁྱད་པར་ཆུ་སེར་མཛེ་ནད་འཇོམས་པའི་མཆོག །
ཁྱུང་ལྔ་མཉམ་སྦྱོར།	བསིལ་བ། བཟི་ཆེ།	སྙིང་མི་བདེ་སོགས་སྨྱོ་བྱེད་ནད་ལ་བསྔགས། །
ཁྱུང་ལྔ་མདོག་བཞི། (མཉམ་སྦྱོར་ལྔ་པ།)	བསིལ་དྲོད་སྙོམས་པ། བཟི་ཆེ།	ཁྱུང་ལྔ་མདོག་བཞི་ཚད་ལྡན་སྦྱོར་བ་འདི། །ཆུ་སེར་ནག་པོ་མཛེ་ནད་དང་། །གག་ལྷོག་སྲིན་གཟེར་ཕོ་ལོག་རིམས། །ཡ་མ་གླང་ཐབས་དམུ་འོར་འབྲས། །མ་ཞུ་སྐྱ་རྦབ་གྲང་ནད་སོགས། །སྤྱི་འཇོམས་ཀུན་གྱི་རྒྱལ་པོ་ཡིན། །
ཁྱུང་ལྔ་མཆུ་སྡེར།	ཅུང་བསིལ། བཟི་ཡོད།<14>	རྩ་དཀར་གྲང་ཤས་ཆེ་བའི་རིགས་ཀུན་དང་། ཡན་ལག་རྩ་དང་ཤ་པགས་རུས་ཚིགས་ལ། །རླུང་མཁྲིས་ཆུ་སེར་ཞུགས་པའི་འཁྱུག་རེངས་དང་། །ཁྱད་པར་རུས་ལ་རླུང་ཞུགས་ལྷང་ལྷང་གཟེར། །ཆུ་སེར་རླུང་འདྲེས་རྩར་ཞུགས་ཀུན་ལ་མཆོག །
ཁྱུང་དྲུག	བསིལ་བ། བཟི་ཆེ།	ཆུ་སེར་པགས་ནད་སེལ།
ཁྱུང་སྔོན་དགུ་བ།	བསིལ་བ། བཟི་ཆེ།	རིམས་འཁྲུགས་གཉན་ཚད་སྤྱི་དང་ཁྱད་པར་དུ། །གློ་ཆམ་གྲེ་བར་བབས་པའི་བདུད་རྩི་ཡིན། །
ཁྱུང་རྒོད་བཅུ་བ།	བསིལ་བ། བཟི་ཡོད།	དྲེག་དང་གྲུམ་བུ་དཀར་ནག་དང་། །གག་ལྷོག་མཛེ་ནད་འཇོམས་པར་བྱེད། །
ཁྱུང་བསིལ་མཉམ་སྦྱོར་བཅུ་བ།	བསིལ་ཆེ། བཟི་ཡོད།	ཆམ་པ་སྲིན་ནད་ཚད་རྙིང་རུས་ཞེན་སེལ། །<15>
ཁྱུང་ཆེན་བཅུ་བདུན།	བསིལ་དྲོད་སྙོམས་པ། བཟི་འབྲིང་།	མཁལ་མའི་མེ་དྲོད་ཉམས་ནས་ས་བོན་འཛགས་པ་དང་། གཅིན་པར་ཁྲག་འདྲེས་ཏེ་ཐོན་པ། གཅིན་ལམ་གཉན་ཚད་གླང་ཐབས་གཅིན་འགག་གག་ལྷོག་སོགས་ལ་ཕན།
ཁྱུང་ཆེན་ཉེར་ལྔ།	བསིལ་བ། བཟི་ཡོད།	ནད་རིགས་བཞི་བརྒྱ་རྩ་བཞི་དང་། །གདོན་རིགས་སུམ་བརྒྱ་དྲུག་ཅུ་དང་། །ཁྱད་པར་མཛེ་ནད་གཟའ་ཀླུའི་གདོན། །གག་ལྷོག་གཟེར་གསུམ་གཉན་ཡ་མ། །ཀུན་ལ་སླེབས་ཆོག་ཁྱུང་ཆེན་ཡིན། །
ཁྲག་བཤིག་རྡོ་རྗེ་ཕ་ལམ། (ཁྲག་བཤིག་ཉེར་དྲུག)	ཅུང་བསིལ། བཟི་མེད།	སྨུག་པོ་མཆིན་ཁྲག་རྒྱུས་དང་ཚ་གྲང་འཐབ། །མོ་ནད་སྟོད་གཟེར་ཁྲག་འགྱིངས་ཕོ་བར་འགྲིལ། །ཁྲག་ཚབས་ཁྲག་སྐྲུན་བརྡབས་ཁྲག་ལུས་པ་སོགས། །མ་ལུས་འཇོམས་པ་མྱོང་གྲུབ་ཟབ་མོ་རྒྱ། །
ཁྲག་འཁྲུགས་ཀུན་སེལ།	བསིལ་བ། བཟི་མེད།	གཏེར་དགོས་གཏར་མི་རུང་བའི་བདུད་རྩི་ཡིན། །ཁྱད་པར་གཟེར་གྱི་རིགས་ལ་བསྔགས་པ་ཡིན། །<16>
ཁྲག་ནད་ཀུན་སེལ།	བསིལ་བ། བཟི་མེད།	མཆིན་པ་བསྣད་འགྲམས་མཆིན་ཁྲག་རྒྱས། །མཆིན་ཚད་བད་ཀན་སྨུག་པོ་རྒྱས་པ་སོགས། །ཁྲག་འཁྲུགས་ཁྲག་ནད་མཚོ་རླབས་ལྟར་འཕྱུར་བ། །ཐམས་ཅད་ཞི་བྱེད་འཇམ་པས་ནད་མི་དཀྲུགས། །གཏར་དགོས་ནད་ལ་གཏར་ཁའི་གོ་ཚོད་འགྱུར། །
ཁྲག་སྦྱོར་གསུམ་པ།	སྙོམས་པ། བཟི་མེད།	ལོ་གསུམ་བར་དུ་སྐྱེ་རྒྱུན་ཁེགས་པར་བཤད། །
ཁྲག་གཅོད་ལྔ་བ།	བསིལ་བ། བཟི་མེད།	ཁྲག་ཤོར་གཅོད།
ཁྲག་གཅོད་གུར་གུམ་བརྒྱད་པ།	བསིལ་བ། བཟི་མེད།	གུར་གུམ་བརྒྱད་པ་ཁྲག་གཅོད་ཚད་ལྡན་གྱིས། །སྨུག་པོ་གྱེན་དུ་རྡོལ་ལམ་ཐུར་དུ་རལ། །རྩ་ཆེན་མཚོན་གྱིས་བཅད་དམ་སྣ་ཁྲག་རྡོལ། །ཁྲག་ཤོར་མ་ལུས་གཅོད་པའི་མན་ངག་ཡིན། །
ཁྲག་སྨན་བཅུ་གཅིག	བསིལ་བ། བཟི་མེད།	ཁྲག་སྨན་བཅུ་གཅིག་མགོ་ན་མགོ་ཡུ་འཁོར། །མིག་ནད་རབ་རིབ་བྱེད་དང་རྐང་ལག་སྦྲིད། །སྙིང་ག་གཡུགས་ནས་དངངས་སྐྲག སྐྱེ་བ་དང་། །གཉིད་མི་ཁུག་སོགས་རྣ་བ་འུར་ཞིང་གཟེར། །ཁྱད་པར་ཁྲག་ཤེད་མཐོ་བའི་ནད་ལ་ཕན། །<11>
ཁྲག་སྨན་བཅུ་གཉིས།	བསིལ་ཆེ། བཟི་མེད།	གཉན་ཚད་དང་རིམས་ཚད་སོགས་ཚད་ནད་ཀུན་ལ་བསྔགས། །
ཁྲག་ཤེད་སྙོམས་ལྡན།	བསིལ་དྲོད་སྙོམས་པ། བཟི་མེད།	ཁྲག་ཤེད་སྙོམས་ལྡན་ཞེས་བྱ་འདིས། །ཁྲག་གཟེར་གཅོག་དང་ཁྲག་ཤེད་འཇོམས། །རླུང་ཁྲག་རྒྱུན་སྙོམས་ཁྲག་ནད་ཞི། །ཀུན་ལ་ཕན་པ་མྱོང་བས་ཤེས། །
ཁྲག་སྨན་བདུན་པ།	བསིལ་བ། བཟི་མེད།	ཁྲག་སྨན་བདུན་པས་སྟོད་དང་མགོ་ན་བ། །མིག་དམར་ཁ་ལྕེ་སྐམ་དང་སྐད་འགགས་སོགས། །མདོར་ན་ཁྲགི་ཚད་ནད་ལ་ཕན་པ་ཡིན། །
ཁྲག་ཚད་བཅུ་ཐང་། (ནོར་བདུན་དམར་གསུམ།)	བསིལ་བ། བཟི་མེད།	ཁྲག་ཤེད་གཅོད་དང་ཁྲག་ཚད་སེལ་བར་བྱེད། །<18>
ཁྲག་སྦྱོར་ཉེར་ལྔ།	བསིལ་དྲོད་སྙོམས་པ། བཟི་མེད།	གཟའ་གདོན་སྤྱི་འཇོམས་ཡིན།
ཁྲག་བཤིག་རིན་ཆེན་ཕ་ལམ། (ཁྲག་བཤིག་ཉེར་དྲུག)	ཙུང་བསིལ། བཟི་མེད།	སྨུག་པོ་མཆིན་ཁྲག་རྒྱས་དང་ཚ་གྲང་འཐབ། །མོ་ནད་སྟོད་གཟེར་ཁྲག་འགྱིངས་ཕོ་བར་འགྲིལ། །ཁྲག་ཚབས་ཁྲག་སྐྲུན་བརྡབས་ཁྲག་ལུས་པ་སོགས། །མ་ལུས་འཇོམས་པ་མྱོང་གྲུབ་ཟབ་མོ་རྒྱུ། །
མཁྲིས་ཚད་འཇོམས་པའི་གཡའ་ཀྱི་ཉེར་ལྔ།	བསིལ་བ། བཟི་མེད།	མཁྲིས་པའི་ནད་ཐམས་ཅད་རིགས་སྐད་ཅིག་འཇོམས་པར་གདོན་མི་ཟ། །
མཁྲིས་ཚད་སེལ་བའི་ཙན་དན་བརྒྱད་པ།	བསིལ་བ། བཟི་མེད།	མཁྲིས་པའི་ཚད་འབྲིང་སེལ་བར་བྱེད།
མཁྲིས་སྦྱོར་ལྔ་བ།	བསིལ་བ། བཟི་མེད།	རྨ་རིགས་ཀུན་ལ་འགྲོ། ཁྱད་པར་ཤའུ་བསྐྱེད་པའི་བདུད་ལྕི་ཡིན།<19>
མཁྲིས་ཕྱེ་བདུན་པ།	ཅུང་བསིལ། བཟི་མེད།	མཁྲིས་ཕྱེ་བདུན་པ་ཞེས་གྲགས་སྦྱོར་བ་འདིས། །རྒྱུ་ལོང་བསྣད་འགྲམས་ཁྲག་མཁྲིས་ཚ་འཁྲུ་གཅོད། །
མཁྲིས་ཐང་ཉེར་གཉིས།	བསིལ་བ། བཟི་མེད།	མཁྲིས་ཚད་རོལ་དུ་གསོད།
མཁྲིས་ཕྱེ་ཉེར་ལྔ།	བསིལ་བ། བཟི་མེད།	མཁྲིས་ཕྱེ་ཉེར་ལྔ་ཚད་ལྡན་སྦྱོར་བ་འདི། །ཞིབ་བཏགས་ག་བུར་ནག་པོའི་ཐལ་སྦྱོར་དང་། །ལྟག་པ་སྤྱད་པས་རིམས་ནད་རྒྱུ་གཟེར་ནི། །གསར་རྙིང་སྟོབས་ཆེན་སྟོབས་ཆུང་གང་ཡིན་ཡང་། །རྒྱུ་ལོང་མི་འཁྲུལ་རྩི་སྲུང་སྲ་བྱེད་ཅིང་། །མཆིན་པའི་ཟགས་བསྡོམས་མཁྲིས་པའི་མེ་དབལ་གསོད། །འཁྲུ་བའི་མདོག་བསྒྱུར་ཆུ་བོའི་རྒྱུན་ལམ་གཅོད། །རོ་འདོན་ལ་སོགས་ཐོག་མཐའ་བར་ཀུན་གྱི། །བཅོས་རྣམས་སོ་སོར་མི་དགོས་འདི་ཁོ་ནས། །དུས་གཅིག་བྱེད་པ་ཁོ་བོས་མྱོང་གྲུབ་ཡིན། །
མཁྲིས་ལས་རྣམ་རྒྱལ།	བསིལ་བ། བཟི་མེད།	མཁྲིས་པའི་སྤྱི་སྨན་ངོ་མཚར་ཆེ།
མཁྲིས་པའི་མང་སྦྱོར་ཆེན་མོ།	བསིལ་བ། བཟི་མེད།	ཤ་སེར་མིག་སེར་ཀླུ་ཡ་ལ་སོགས་པའི། །མཁྲིས་པའི་ནད་རིགས་མིག་ཆུ་སེར་བ་འཇོམས། །
མཁྲིས་པའི་གསེར་བཤལ།	བསིལ་དྲོད་སྙོམས་པ། བཟི་མེད།	ཤ་སེར་མིག་སེར་ཀྵ་ཡ་ནག་པོ་སོགས། །མཁྲིས་ནད་ཀུན་ལ་བཤལ་དུ་བཏང་བས་འཇོམས། །
འཁྲི་ཤིང་བཅུ་གཉིས།	བསིལ་བ། བཟི་མེད།	ཤ་དུག་སེལ།
འཁྲུ་ནད་སྤྱི་སྨན།	བསིལ་དྲོད་སྙོམས་པ། བཟི་མེད།	ཚ་འཁྲུ་གྲང་འཁྲུ་ཐམས་ཅད་གཅོད།
འཁྲུགས་གློ་ཀུན་སེལ། (འཁྲུགས་གློ་བཅུ་གསུམ།)	ཅུང་བསིལ། བཟི་མེད།	འཁྲུགས་གློ་ཀུན་སེལ་འདི་ཡང་འགྲམས་ལ་བསྔགས། །གཞན་ཡང་འཁྲུགས་རྒན་གློ་རོ་ལུད་པ་ལུ། །ཆམ་གཞུག་ལ་སོགས་ཀུན་ལ་མཆོག་ཏུ་འགྱུར། །
ག་བྲ་གསུམ་ཐང་།	ཅུང་བསིལ། བཟི་མེད།	ཚད་པ་རླུང་གིས་བྱེར་བ་བསྡུད་པར་བྱེད།
གུ་བུར་སུམ་སྦྱོར།	ཅུང་བསིལ། བཟི་མེད།	བྲང་རྒོད་ནད་ལ་ཕན་པ་ཡིན།
ག་བུར་གསུམ་པ།	བསིལ་བ། བཟི་མེད།	བྱིས་པའི་ཚད་འཁྲུའི་ནད་གཞི་སེལ་བར་བྱེད།
ག་བུར་དྲུག་པ།	བསིལ་དྲོད་སྙོམས་པ། བཟི་མེད།	བྱིས་པ་ཚ་བས་གཟིར་བ་ལ། །གཉེན་པོ་སླེབས་ཆོག་རྡོ་རྗེ་ཡིན། །
ག་བུར་བདུན་པ།	བསིལ་ཆེ། བཟི་མེད།	རྒྱས་ཚད་སྟོབས་ཆེན་འཇོམས་པར་བྱེད། །
ག་བུར་དགུ་བ།	བསིལ་བ། བཟི་བ།<22>	རིམས་ཚད་སེལ་ཞིང་རྒྱས་ཚད་དག་ལ་ཕན། །མ་སྨིན་ཚ་བ་ལ་སོགས་ཚད་རིམས་ལ། །བདུན་ཐང་གིས་ཕུལ་འཕྲལ་དུ་བདེ་བ་སྟེར། །
ག་བུར་བཅོ་བརྒྱད།	བསིལ་ཆེ། བཟི་མེད།	ཕྱི་ནང་འགྲམས་ཚད་ཀུན་ལ་བདུད་རྩི་འདྲ། །
ག་བུར་ཉེར་ལྔ་།	བསིལ་ཆེ། བཟི་མེད།	དོན་སྣོད་ཤ་པགས་རྩ་རུས་ཚད་པ་དང་། །འགྲམས་འཁྲུགས་རིམས་དུག་ཚད་པ་གསར་རྙིང་དང་། །དྲེག་གྲུམ་མེ་དབལ་བྱང་ཁོག་ཐིགས་ཟགས་རྣག །ལུས་ལ་གནས་པའི་ཚད་པ་མ་ལུས་འཇོམས། །ཁྱད་པར་ཚད་རྙིང་བྱེར་བ་གཏིང་ནས་འདོན། །
ག་དུར་དྲུག་ཐང་།	བསིལ་དྲོད་སྙོམས་པ། བཇི་མེད།	ཁྲག་ཤས་ཆེ་བའི་རྒྱས་ཚད་སེལ་བར་བྱེད།
གག་པའི་ཕན་པ་ཀུན་ལྡན།	བསིལ་དྲོད་སྙོམས་པ། བཟི་ཡོད།	འདི་ཡིས་གག་ལྷོག་འཁྱམས་པོ་དང་། །ལོག་ཁྲེབ་ཁོང་ཤོར་ཕྱི་ཆུ་འཐབ། །ཡ་མ་ཁ་མེད་གཉན་དང་སྲིན། །ལྕེ་འབམ་འཇོམས་ཤིང་ཁྱད་པར་དུ། །སྨན་གཏོང་གཉིད་ལོག་རྣག་ཏུ་ཁུག །ཉིན་གཉིས་རིང་ལ་ཐུན་ཆུང་གྲངས་མང་བཏང་། །<23>
གངས་ཅན་བདུད་རྩི་གཟེར་འཇོམས་བྱུག་སྨན།	གཉན་གཟེར་གཅོག་པ་སྟེ། བརྡབས་འགྲམས་ཀྱིས་ཚིགས་གཞི་འཆུས་པ་དང་། དྲེག་གྲུམ་གྱི་ནད། རུས་འཛེར་གྱིས་ཡན་ལག་ཚིགས་གཞི་སྐྲངས་གཟེར་བྱེད་པ། རྩ་དཀར་རང་བཞིན་གྱི་མགོ་བོ་ན་བ་སོགས་ལ་ཕན།
གམ་ཕྱེ་དམར་པོ།	བསིལ་ཆེ། བཟི་ཡོད།	གམ་ཕྱེ་དམར་པོའི་སྦྱོར་བ་འདི། །རིམས་ཚད་རྒྱུ་ལོང་ལ་བབས་དང༌། །གཉན་ཚད་ཁྲག་དང་བསྡོངས་པ་དང་། །དྲེག་གྲུམ་གཉན་དང་བསྡོངས་པ་དང་། །ཆུ་སེར་མཁལ་འགྲམས་དཔྱི་མིག་གཟེར། །མ་ལུས་སེལ་བྱེད་ཁྱད་ཆོས་ཡིན། །
གར་ནག་བཞི་ཐང་།	སྙོམས་པ། བཟི་མེད།	རྒྱུ་རྒན་ནད་ལ་ཕན།
གར་ནག་བདུན་པ།	བསིལ་ཆེ། བཟི་ཡོད།	མཁྲིས་སྲིན་དུག་ཐབས་བད་མཁྲིས་མགོ་ནད་དང་། །མཁྲིས་པ་ལས་བྱུང་རིམས་ནད་སྟོབས་ཆེན་དང་། །བ་ལས་བྱུང་རྒྱུ་ནད་དམར་བཤལ་ལ། །ཐེངས་པས་ཆོག་པ་ཁོ་བོའི་ཉམས་མྱོང་ཡིན། །ཁྱད་པར་ཡ་མ་ཚད་གསར་འཇོམས་པའི་མཆོག །<24>
གར་ནག་བརྒྱད་པ།	ཅུང་བསིལ། བཟི་མེད།	ཚ་འཁྲུ་རྒྱུ་གཟེར་བལ་ནད་བདུད་རྩི་ཡིན། །
གར་ནགོ་དགུ་བ།	སྙོམས་པ། བཟི་མེད།	མཁྲིས་ཚད་བལ་ནད་ལ་སོགས་འདུས་རིམས་འཇོམས། །
གར་ནག་བཅུ་བ། (གྲང་མཁྲིས་བཅུ་པ།)	དྲོད་ཆེ། བཟི་མེད།	གར་ནག་གཙོར་བསྐྱེད་གར་ནག་བཅུ་བ་འདིས། །རླུང་དང་མ་ཞུ་བད་སྐྲུན་ལ་སོགས་པ། །གཞན་དབང་ལྡན་པའི་མཁྲིས་ཀུན་འདི་ཡིས་སེལ། །མ་ཞུ་མཁྲིས་སྐྲན་ནད་ལ་ཤིན་ཏུ་བསྔགས། །ཁྱད་པར་གྲང་མཁྲིས་འཇོམས་པའི་སྨན་མཆོག་ཡིན། །
གར་བཅུ་ཁ་ཚར།	ཅུང་དྲོད། བཟི་མེད།	མཁྲིས་རླུང་དང་། མ་ཞུ་མཁྲིས་ལྡན་སོགས་གྲང་མཁྲིས་ནད་ལ་ཕན།
གར་ནག་བཅོ་ལྔ།	བསིལ་དྲོད་སྙོམས་པ། བཟི་ཅུང་ཡོད།	བད་མཁྲིས་མགོ་ནད་ཁྲག་མཁྲིས་སྲིན་བསྡོངས་པའི། །མགོ་བོ་གཟེར་ལ་སླེབས་ཆོག་བདུད་རྩི་ཡིན། །<25>
གར་ནག་ཉེར་གསུམ།	བསིལ་དྲོད་སྙོམས་པ། བཟི་མེད།	དེ་ཡིས་མཁྲིས་པ་ཀླུ་ཡའི་ནད་ལས་རྒྱལ། །
གུ་ཡུ་ཉེར་བརྒྱུད།	དྲོད་ཆེ། བཟི་མེད།	གུ་ཡུ་ཉེར་བརྒྱུད་འབྲས་བུ་སྐྲངས་པ་དང་། །དཀར་དམར་གྲོང་བ་འཛག་པའི་ནད་རིགས་དང༌། །མཁལ་མའི་དྲོད་ཤོར་དཔྱི་མིག་གཟེར་ལ་བསྔགས། །
གུ་ཡུ་བདེ་བའི་དཔག་བསམ།	དྲོད་ཆེ། བཟི་མེད།	གུ་ཡུ་བདེ་བའི་དཔག་བསམ་བུ་རམ་གྱིས། །མགོ་བསྡུས་རིལ་བུས་ཚེ་སྟོབས་མདངས་གསལ་བསྐྱེད། །རོ་ཙའི་མཆོག་གྱུར་ཡོན་ཏན་དཔག་ཡས་སོ། །
གུར་བཙོ།	བསིལ་བ། བཟི་ཅུང་ཡོད།	ཡ་མ་ན་བ་དང་། མགོ་གཟེར་བ། སྣ་འགགས་པ། འབྲུམ་ཐོར་འདོན་པ། རྨ་འདོན་པ། སོ་ན་བ། རྣ་བར་ཟུག་གཟེར་ཆེ་ཞིང་རྣག་འདོན་པ། མིག་ཆུ་འདོན་པ། ཆུ་སེར་དང་མཛེ་ནད་སོགས་ལ་ཕན།<26>
གུར་ཁྱུང་ཕྱག་རྡོར་རིལ་བུ།	བསིལ་ཆེ། བཟི་ཅུང་ཡོད།	གུར་ཁྱུང་ཕྱག་རྡོར་རིལ་བུའི་སྦྱོར་བ་འདིས། །ཡ་མ་དཀར་ནག་ཁྲ་གསུམ་དྲེག་གྲུམ་དང༌། །མཁལ་ནད་གསར་རྙིང་རྟོགས་པའི་ཚ་བ་དང་། །ཆུ་སེར་དཀར་ནག་རེག་དུག་གཉན་དང་ཁྲག །རྩ་དཀར་ནད་དང་གཟའ་ནད་མཛེ་ཀུན་སེལ། །
གུར་གུམ་མཆོག་བདུན།	བསིལ་བ། བཟི་མེད།	གུར་གུམ་མཆོག་བདུན་མཆིན་ནད་གསར་རྙིང་དང༌། །མཆིན་པ་བསྣད་འགྲམས་ཁྲག་རྒྱས་མིག་སེར་སེལ། །
གུར་གུམ་བདུན་པ།	བསིལ་བ། བཟི་མེད།	གུར་གུམ་བདུན་པས་མཆིན་པའི་ཚད་པ་སེལ། །
གུར་གུམ་བརྒྱད་པ།	ཅུང་བསིལ། བཟི་མེད།	གུར་གུམ་བརྒྱད་པ་ཁྲག་གཅོད་ཚད་ལྡན་གྱིས། །སྨུག་པོ་གྱེན་དུ་རྡོལ་ལམ་ཐུར་དུ་རལ། །རྩ་ཆེན་མཚོན་གྱིས་བཅད་དམ་སྣ་ཁྲག་རྡོལ། །ཁྲག་ཤོར་མ་ལུས་གཅོད་པའི་མན་ངག་ཡིན། །
གུར་བརྒྱུད་ཁ་ཚར།	ཅུང་བསིལ། བཟི་མེད།<27>	སྨུག་པོ་རྡོལ་རལ་གྱིས་ཁྲག་ཤོར་བ། གློ་བ་ནས་ཁྲག་ཤོར་བ། མཆིན་པ་ནས་ཁྲག་ཤོར་བ། མངལ་ཁྲག་ཤོར་བ། སྣ་ཁྲག་འཛགས་པ་སོགས་ལ་ཕན།
གུར་ཏིག་བདུན་པ།	བསིལ་བ། བཟི་མེད།	གུར་ཏིག་བདུན་པས་མཆིན་པའི་སྲིན་སྐྲུན་གྱིས། །མཆིན་ཡུལ་རྒྱབ་མདུན་གཟེར་ཞིང་འགྲོ་དུས་ངལ། །ཤ་སྐམ་མདོག་ནག་ཞེན་ལོག་ཟོས་རྗེས་ན། །ཡུན་དུ་བསྟེན་པས་སྲིན་འཇོམས་མཆིན་པ་གསོ། །
གུ་གུལ་བཅུ་གཅིག	བསིལ་བ། བཟི་མེད།	ཕུལ་བྱེད་ཚ་གྲང་འབྱུང་བ་བསྟུན། །གསོན་འདྲེའིགདོན་གྱིས་མི་ཚུགས་སོ། །ལྷོག་པ་ངང་གིས་བཤལ་དུ་འོངས། །རྩྭ་ཆུ་སྡོམ་པའི་ཐེམ་བུ་ལྷོད། །ཕོ་ལོང་སྦོས་པ་རང་སར་ཞི། །མཁྲིས་ནད་ཡུལ་ནས་འདོན་པར་བྱེད། །རྒྱུ་གཟེར་ལ་ནི་ཐེངས་པས་ཆོག །ཚ་སྲིན་གྲང་སྲིན་གཉིས་ཀའང་སེལ། །
གུར་སྒྱུར་བཅུ་གཉིས།	བསིལ་དྲོད་སྙོམས་པ། བཟི་མེད།	གུར་སྒྱུར་བཅུ་གཉིས་མཆིན་ཁྲག་སྨུག་པོ་རྒྱས། །ལྕེ་མཆུ་གདོང་སོགས་པགས་མདོག་དམར་སྨུག་དང་། །ལུས་ལྕི་སྐྱིད་སྐྱུར་མགོ་ན་སེམས་མི་བདེ། །ས་མཐོ་རྐྱེན་གྱིས་ཁྲག་འཕེལ་སྙིང་ནད་འཇོམས། །<28>
གུར་གུམ་ཆུ་འབེབས་སྦྱོར་བ།	བསིལ་བ། བཟི་མེད།	གུར་གུམ་ཆུ་འབེབས་སྦྱོར་བ་འདི། །བཏང་བས་ཚ་ཆུའི་ནད་རྣམས་ནི། །རྫ་མའི་ཐེམ་བུ་བཏང་དང་མཚུངས། །
གུར་ཁྱུང་། །	བསིལ་བ། བཟི་འབྲིང་།	གུར་ཁྱུང་ཞེས་བྱ་མཁས་འགའི་བཞེད་སྲོལ་ནི། །གུར་གུམ་བཅུ་གསུམ་ཁྱུང་ལྔ་བསྡེབས་པ་ཡིས། །མགོ་སྲིན་ཡ་མ་ནག་པོ་དོན་གླང་དང་། །ཚད་རིམས་ཡ་མ་སྣ་ནད་སེལ་བའི་མཆོག །
གུར་རྩི། (གུར་ཁྱུང་ཕྱག་རྡོར་ཅན།)	ཅུང་བསིལ། བཟི་ཡོད།	ཡ་སྲིན་དང་ཡ་ཆམ་ནད་ལ་ཕན།
གུར་གུམ་བཅུ་གསུམ།	ཅུང་བསིལ། བཟི་མེད།	གུར་གུམ་བཅུ་གསུམ་མཆིན་རྒུད་སྦྱར་དུག་དང་། །མཁལ་མ་བསྣད་འགྲམས་ཆུ་སྲི་ཚ་སྦོས་དང་། །ཡ་མ་ནག་པོའི་སྲིན་ནད་སེལ་བར་བྱེད། །
གུར་གུམ་བཅོ་ལྔ།	བསིལ་བ། བཟི་མེད།	མཆིན་ནད་ཚ་བའི་ནད་རིགས་བཅུ་དང་གསུམ། །མ་བར་ལུས་སེལ་བའི་སྦྱོར་བ་མཆོག་ཏུ་བསྔགས། །<29>
གུར་གུམ་རྒྱལ་བློན་བཅུ་བདུན།	བསིལ་བ། བཟི་མེད།	གུར་གུམ་རྒྱལ་བློན་བཅུ་བདུན་ཞེས་པ་འདིས། །མཆིན་པ་ཉམས་ཤིང་མིག་ཤེད་ཤོར་བ་དང་། །གཅིན་པ་བབས་དཀའ་མཁལ་འགྲམས་ན་བ་དང་། །སྦྱར་དུག་ཆུ་སེར་ཚ་སྦོས་ཡ་སྲིན་འཇོམས། །
གུར་གུམ་བཅོ་བརྒྱད།	བསིལ་དྲོད་སྙོམས་པ། བཟི་མེད།	མཆིན་མཁྲིས་ཚ་བའི་ཆུ། མཁལ་ལྒང་ཆུ་འགགས་འབམ་རིགས་ནད་ཀུན་འབྱིན།
གུར་གུམ་བཅུ་དགུ།	ཅུང་བསིལ། བཟི་མེད།	དྲེག་གྲུམ་མཛེ་དང་མཁལ་ནད་དང་། །ཆུ་སེར་རྩ་དཀར་རེག་དུག་གཟའ་ཡི་ནད། །རྩ་ནད་དུག་རིགས་ཀུན་ལ་ཕན་པའི་མཆོག །
གུར་གུམ་ཉེར་གཅིག	བསིལ་དྲོད་སྙོམས་པ། བཟི་མེད།	ཕན་ཡོན་སྦྱར་དུག་དམུ་འོར་སྐྱ་རྦབ་དང༌། །མཁལ་འགྲམས་ཆུ་སེར་སྲིན་ནད་ཚ་སྦོས་དང་། །མཆིན་རྒུད་གཅིན་སྲིའི་ནད་རིགས་ཐམས་ཅད་དང་། །ཁྱད་པར་ཚ་ཆུའི་ནད་ལ་མཆོག་ཏུ་ཕན། །
གུར་གུམ་ཉེར་ལྔ།	བསིལ་དྲོད་སྙོམས་པ། བཟི་མེད།	རྒྱུ་ལོང་ཟུག་གཟེར་ཁྲག་དང་དུད་ཁུ་འཁྲུ། །སྨུག་པོ་ཐུར་བརྡོལ་དུག་གིས་འཁྲུ་བ་སོགས། །ལྡན་འདུས་ཚ་མཁྲིས་འཁྲུ་ནད་ཀུན་ལ་ཕན། །
གུར་མཆོག་ཁ་ཚར་ཅན།	བསིལ་བ། བཟི་མེད།	མཆིན་ཚད་དང་གྲང་མཁྲིས་སེལ་ཞིང་། མཆིན་ནད་གསར་རྙིང་དང་མཆིན་པ་བསྣད་འགྲམས་དབང་གིས་མཆིན་པར་ཁྲག་ངན་རྒྱས་ཏེ་དེ་ཉིད་ཆེན་པོ་ཆགས་པ། མཆིན་ཁྲག་སྨུག་པོ། མཆིན་འབྲས། ཁ་ཟས་ཀྱི་དང་ག་ཞན་པ་བཅས་ལ་ཕན།
གེ་སར་བཅོ་བརྒྱད།	བསིལ་དྲོད་སྙོམས་པ། བཟི་མེད།	ཁྲག་རླུང་འདུ་འཁྲུགས་བད་རླུང་སྟོད་འཚངས་སེལ། །
གེ་སར་ཉེར་ལྔ།	བསིལ་དྲོད་སྙོམས་པ། བཟི་མེད།	ལུས་ཀྱི་ཚ་གྲང་འདུ་བ་འཁྲུགས་པ་དང་། །སྙིང་གཟེར་སྟོད་ནད་སྨྱོ་ལྐུགས་ཤུ་ཡིས་འདེབས། །ཁྲག་ངན་རླུང་བསྐྱོད་སྟོབས་ཆེན་གྱེན་ཕྱུར་འཇོམས། །
གོ་སྙོད་གསུམ་ཐང་།	དྲོ་བ། བཟི་མེད།	སྙིང་རླུང་ནད་ལ་མཆོག་ཏུ་ཕན། །
གོ་སྙོད།	དྲོད་འབྲིང་། བཟི་མེད།	ཐུར་གང་རས་ཐུམ་མར་ཁུར་བཙོས། །དཀར་ནག་མཚམས་དང་སྤྱི་གཙུག་འདུས་སྒོའི་སྲུབ། །རྐང་ལག་མཐིལ་བཞི་ཚིགས་པ་དྲུག་བདུན་སོགས། །རླུང་གསང་རྣམས་ལ་དྲོད་དུགས་བྱས་གྱུར་ན། །ཚབས་ཆེའི་རླུང་གིས་བརྒྱལ་འབོག་དངངས་པ་དང་། །རྐང་ལག་རེངས་འཁྲུགས་མགོ་འཁོར་སྙིང་ག་གཡུགས། །ཡང་ན་སྨྱོ་འཆོལ་ཟ་ཟིར་བྱེད་པ་སོགས། །ཚབས་ཆེའི་རླུང་ནད་འཇོམས་པའི་ཁ་གནོན་ཡིན། །
གོ་ཡུ་བརྒྱད་པ།	སྙོམས་པ། བཟི་མེད།	མཁལ་ནད་སྤྱི་དང་ཁྱད་པར་མཁལ་གཅོང་སེལ།
གོ་ཡུ་དགུ་སྦྱོར།	དྲོ་བ། བཟི་མེད།	མཁལ་མའི་ནད་སེལ་ཉམས་སྟོབས་རྒྱས་པར་བྱེད།
གོ་ཐལ་བདུན་པ།	དྲོ་བ། བཟི་མེད།	མ་ཞུ་བ་དང་གྲང་བའི་ནད་རིགས་ཀུན་ལ་ཕན།
གོ་གྲེ་བཅུ་གསུམ།	བསིལ་དྲོད་སྙོམས་པ། བཟི་མེད།	གྲེ་བ་འགགས་པ་དང་། བད་ཀན་མིད་འཆུས་ཀྱི་ནད་ལ་ཕན།
གོ་གྲེ་བཅུ་བདུན།	བསིལ་དྲོད་སྙོམས་པ། བཟི་མེད།	གོ་གྲེ་བཅུ་བདུན་བད་ཀན་སྐེ་ནད་དང་། །ཕོ་བའི་ནད་སེལ་ལག་བླངས་ཤིན་ཏུ་ཟབ། །
གྭ་དོར་ཉེར་ལྔ།	བསིལ་དྲོད་སྙོམས་པ། བཟི་མེད།	དོན་ལྔའི་བློན་པོ་གློ་བ་ལ། མཚོན་ཕོག་སོས་པ་གདོན་མི་ཟ།
མགོ་ཐང་གསུམ་སྦྱོར།	བསིལ་བ། བཟི་མེད།	ཕྱི་རྒྱུད་ཚ་སེལ་མགོ་ཐང་གསུམ་སྦྱོར་ཞེས། །སུམ་གཉིས་བསྡུས་གྲངས་མགོ་ནད་སེལ་བར་བྱེད། །
མགོ་ཐང་གསུམ་པ་ཁ་ཚར་ཅན།	བསིལ་བ། བཟི་མེད།	ཁྲག་དང་མཁྲིས་པ་ལས་གྱུར་པའི་མགོ་ནད་དང་། མགོ་བོའི་གཞོགས་ཕྱེད་ན་ཞིང་ཡ་མར་གཟེར་འཁྱུག་པ་ལ་ཕན་ནོ། །
མགོ་ཐང་ལྔ་བ།	བསིལ་དྲོད་སྙོམས་པ། བཟི་ཡོད།	ཡ་མའི་གཟེར་ཟུག་འཇོམས་པར་བྱེད།
མགོ་ཆག་རུས་སྦྱོར་སྟབ་སེང་ཉེར་ལྔ།	བསིལ་བ། བཟི་མེད།	མགོ་དང་ཡན་ལག་རུས་པ་ཆགས་གས་འབྱོར། །རྩ་རྒྱུས་རུས་པའི་ཚད་གཉན་མ་ལུས་སེལ། །རྩ་ཆད་མཐུད་ཅིང་རུས་པ་འཁུམས་པ་དང་། །ཁྱད་པར་མགོ་ཆག་སྦྱོར་བའི་གཉེན་པོ་སྟེ། །རྡོ་དང་རལ་གྲིའི་མགོ་བསྣད་ཀླད་པ་རལ། །རྩིབ་མ་ཡན་ལག་ཆག་གྲུམ་རྐང་ཆེན་ཆད། །དེ་སོགས་རུས་པའི་ནད་ལ་བདུད་རྩི་ལྟར། །
འགག་སེལ་བརྒྱུད་པ།	བསིལ་དྲོད་སྙོམས་པ། བཟི་མེད།	དྲི་མ་འགག་དང་ཐུར་སེལ་གྱེན་དུ་ལོག །བུ་དང་ཤ་མ་ཐོགས་པ་ལ་སོགས་པའི། །སྨད་འགགས་ཚ་གྲང་མེད་སེལ་ལུས་བདེ་སྟེར།
གྷི་ཝང་ཆུ་བསྒྱུར།	ཅུང་བསིལ། བཟི་མེད།	དུག་ནད་རུས་ལ་ཞེན་པ་དང་། མཆིན་པ་ཆེར་རྒྱས་པ། མཆིན་པའི་ཟགས་ཆུ། དབུགས་རྔམ་པ། ཁྱད་པར་རྐང་འབམ་ནད་ལ་ཤིན་ཏུ་ཕན་པ་ཡིན།<34>
གྷི་ཝཾ་བདུན་པ།	ཅུང་བསིལ། བཟི་མེད།	ཁྲག་མཁྲིས་ལས་གྱུར་ཕོ་བའི་ནད་ཀུན་འཇོམས།
གྷི་ཝཾ་བརྒྱད་པ།	ཅུང་བསིལ། བཟི་མེད།	སྟོབས་འབྲིང་རྒྱས་ཚད་སེལ་བར་བྱེད་པ་ཡིན། །	གྷི་ཝཾ་དགུ་བ།	རང་བཞིན༔བསིལ་བ། བཟི་མེད།	གྷི་ཝཾ་དགུ་བ་གཞུང་བཞིན་སྦྱར་བ་འདི། །མཆིན་པ་བསྣད་འགྲམས་མཆིན་ཁྲག་རྒྱས་པ་དང་། །མཆིན་ཚད་བད་ཀན་སྨུག་པོ་རྒྱས་པ་སེལ། །
གྷི་ཝཾ་བཅུ་བ།	བསིལ་བ། བཟི་མེད།	སྟོབས་ཆུང་ཚ་བའི་ནད་ཀུན་སེལ་བར་བྱེད།
གྷི་ཝཾ་བཅུ་གཅིག	བསིལ་ཆེ། བཟི་མེད།	ཚ་བ་སེལ་ཞིང་སྨུག་སྐུ་དང་། དྲི་ཞིམ་ཞིང་རོ་ཁ་ལ་ན༌་ཟད་བསྐ་བའི་ཕྱེ་མ་ཞིག་ཡིན།
གྷི་ཝཾ་བཅོ་ལྔ།	བསིལ་བ། བཟི་མེད།	ཁྲག་ངན་ཆུ་སེར་ཟུངས་སུ་བསྒྱུར། །མཆིན་ནད་གཞུག་ལ་འདི་རང་ཕན། །གློ་བའི་ནད་ལའང་མཆོག་ཏུ་བསྔགས། །
གྷི་ཝཾ་ཉེར་ལྔ།	བསིལ་དྲོད་སྙོམས་པ། བཟི་མེད།	གྷི་ཝཾ་ཉེར་ལྔས་ཚད་པ་མཐའ་དག་སེལ། །ཁྱད་པར་འཁྲུགས་ཚད་དོན་ལ་བབས་པ་འཇོམས། །
གྷི་ཁྱུང༌།	བསིལ་བ། བཟི་མེད།	གྷི་ཁྱུང་དོན་སྣོད་འགྲམས་ལ་མཆོག་བསྔགས་པས། །བརྡབས་དང་གཡང་ལྷུང་གཞུ་སྲན་བཀང་བའི་འགྲམས། མཆིན་མཆེར་ཁྲག་མཁྲིས་ཕྱི་ནང་འགྲམ་གྱི་གཟེར། །སྨན་ནད་ཐོན་ངེས་བཏང་བས་མྱོང་གྲུབ་ཡིན། །
གྷི་དགུ་ཁྱུང་ནག (གི་རྩི།)	བསིལ་བ། བཟི་ཆེ།	གྷི་དགུ་ཁྱུང་ནག་ཅེས་སུ་གྲགས་པ་འདིས། །གཉན་ཚད་མཁྲིས་པ་རྩ་རྒྱུག་ལ་སོགས་པ། །ཀུན་ལ་ཟབ་ཁྱད་ལག་ལེན་མྱོང་གྲུབ་བོ། །སྨན་འདི་གཉན་གཟེར་རིགས་ལ་ཆེས་ཆེར་ཟབ། །
གྷི་དགུ་ཁྱུང་ནག་ཁ་ཚར།	བསིལ་བ། བཟི་ཆེ།	མཆིན་པར་ཞུགས་པའི་གཉན་རིམས་སྤྱི་དང་། མཆིན་པ་བསྣད་འགྲམས་དབང་གིས་རྩིབ་ལོགས་གཟེར་བ། མཆིན་ནད་ལེ་བརྒན་རྒྱས་པ། མཆིན་ནད་གང་སྦོས། གཉན་རིམས་མཁྲིས་པ་རྩར་རྒྱུག་གིས་ཁ་ཟས་ཀྱི་དང་ག་ཞན་པ། ལུས་པོ་ཟ་འཕྲུག་ལངས་པ། བྲང་རྩིབ་མ་གཡས་ལོགས་གཟེར་བ། མིག་སྤྲིན་ཤ་མདངས་སེར་པོ་ཆགས་པ། གཉན་གཟེར་གྱི་རིགས་བཅས་ལ་ཤིན་ཏུ་ཕན།<36>
གྷཾ་ཏིག	བསིལ་ཆེ། བཟི་མེད།	གྷི་ཏིག་ཚད་མཁྲིས་རྒྱས་དང་མགོ་གཟེར་དང་། །མིག་ཆུ་སེར་ཞིང་ཡིད་སྨུགས་ཚ་བས་འཐོམ། །གྲང་ཁུམ་འདར་ཡམ་མི་བཟོད་ཚིགས་གཞི་ན། །མཆིན་འགྲམས་ཁྲག་རྒྱས་བད་སྨུག་གཡུལ་ལས་རྒྱལ། །
གྷི་ཙན།	བསིལ་བ། བཟི་མེད།	གྷི་ཙན་མཆིན་ཁྲག་རྒྱས་ཤིང་རྩིབ་ལོག་གཟེར། །སྟོད་ན་གློ་མང་གཉན་ནད་གློ་མཆིན་བབས། །གློ་ཚད་རྐྱེན་གྱིས་ཁྲག་ལུ་ཟུག་གཟེར་འཇོམས། །
གྲང་སེལ།	དྲོ་བ། བཟི་མེད།	མ་ཞུ་མེ་ཉམས་ལྷེན་ལྕགས་དྲེག་བད་ཀན་རང་རྒྱུད་པ་ཚ་ཁྱུག་མཁྲིས་དང་བསྡོངས་པའི་གསར་པ་བྲང་ཚ་ཆུ་སྐྱུར་སྐྱུག་པ་སོགས་ཕོ་ནད་གྲང་བ་ཐམས་ཅད་སེལ་ལོ། །
གྲང་སེལ་ཉི་དཀྱིལ།	དྲོ་བ། བཟི་མེད།	མཁལ་རྐེད་གྲང་བའི་ནད་རྣམས་མ་ལུས་དང་། །ཁྱད་པར་གཅིན་སྙི་ས་བོན་འཛག་པ་གཅོད། །
གྲུབ་ཐོབ་རིལ་དཀར། (ཅོང་ཞི་རིལ་དཀར།)	བསིལ་དྲོད་སྙོམས་པ། བཟི་མེད།	སྨན་མཆོག་གྲུབ་ཐོབ་རིལ་དཀར་འདིས། །འདུ་བ་གང་ལའང་མི་གནོད་ཅིང་། །རླུང་དང་མཁྲིས་པ་བད་ཀན་སོགས། །བཞི་བརྒྱ་རྩ་བཞིའི་ནད་རྣམས་ཀུན། །འདི་ཡིས་མི་སེལ་གཅིག་ཀྱང་མེད། །
གྲུམ་བུ་ཟུག་གཅོག་ཆེན་མོ། (ཨ་རུ་བཅུ་པ་དང་ག་བུར་ཉེར་ལྔ།)	ཅུང་བསིལ། བཟི་མེད།	གྲུམ་བུའི་ཟུག་གཟེར་གཅོག་པའི་མཆོག
གྲེ་ནད་སེལ་བའི་ད་ལིས་བཅུ་བདུན།	བསིལ་དྲོད་སྙོམས་པ། བཟི་མེད།	སྐེ་ནད་མགུལ་འགག་གྲེ་ཐོག་ཕོ་ནད་སེལ། །
གླ་རིལ་ལུམས།	བསིལ་དྲོད་སྙོམས་པ། བཟི་མེད།	རྩ་དཀར་གྱི་ནད་དང་། གཟའ་ཕོག་པས་རྩ་རྣམས་རེངས་འཁུམས་དང་སྦྲིད་པ། བྱེར་བ་སོགས་ལ་ཕན།
གླ་རྩི་བཞི་བ།	བསིལ་བ། བཟི་མེད།	ཁྱི་དུག་སོགས་ལ་ཕན།
གླ་རྩི་དྲུག་སྦྱོར་ཚད་ལྡན།	བསིལ་བ། བཟི་མེད།	ནུ་མ་ལྷོག་ཐབས་སྐྲངས་པ་དང་། །ཐབ་བཞིན་ཚོ་ལ་ཟུག་ཅིང་འགུལ། །རླུང་ལྟར་འཕྱོ་ཞིང་གཉིད་མི་ཁུག །འབྲས་ལྟར་མཁྲེགས་ལ་ཤ་རོ་འོང་། །སྲོག་ལ་འབབས་ཀྱང་འཚོ་བར་འགྱུར། །
གླ་རྩི་བདུན་པ།	ཅུང་བསིལ། བཟི་མེད།	ནུ་མ་སྐྱེངས་པ་སོགས་ལ་ཕན།
གླ་སྒང་བཅུ་བ།	བསིལ་དྲོད་སྙོམས་པ། བཟི་མེད།	འོར་དང་སྐྱ་རྦབ་འདུས་གྱུར་ཚབས་ཆེ་སེལ།
གླུ་སྒང་བཅུ་གཅིག	བསིལ་དྲོད་སྙོམས་པ། བཟི་མེད།	རྒྱ་ནད་ཚད་འཁྲུའི་ནད་ལ་བདུད་རྩི་འདྲ།
གླང་ཆེན་གང་གཱ་ཆུ་བསྒྱུར།	བསིལ་བ། བཟི་མེད།<39>	དུག་ནད་རུས་ལ་ཞེན་དང་སྨུག་པོ་རྩ་ལ་བྱེར། །ཚ་ཆུ་ཚ་སྦོས་ཁྱད་པར་རྐང་འབམ་དག་ལ་བཟང་། །
གླང་ཆེན་སུམ་འགྲོལ།	བསིལ་དྲོད་སྙོམས་པ། བཟི་མེད།	ཤ་དུག་རིགས་ལ་ཐེངས་སོས་ཡིན།
གླང་ཆེན་མེ་ཏོག་ཞགས་པ།	བསིལ་དྲོད་སྙོམས་པ། བཟི་མེད།	སྨུག་པོ་ཐུར་བབ་ཁྲོག་འཁྲུ་རྒྱུ་རྒན་དང་། །འགྱིང་སྦོས་ཁོང་འཁྲོག་རྒྱུ་གཟེར་མཁྲིས་བཤལ་དང་། །ཚད་རྙིང་རུས་ཞེན་སྨན་ཀྱི་རྩ་ཤོར་རིགས། །ཚད་གསར་རྒྱུ་རིམས་དམར་བཤལ་ཡུན་འདས་ལ། །ཆ་ཚད་རིག་མདས་བསྣུན་པས་བདུད་རྩིར་མཚུངས། །
གླང་ཆེན་བཅུ་གཉིས།	བསིལ་བ། བཟི་མེད།	རྒྱུ་གཟེར་རྒྱུ་ནད་འཛུམ་ལྟག་གདོན་དྲུག་སོགས། །གཉན་དང་གདུག་པའི་ཚ་བ་མཐའ་དག་ལ། །མེ་ལ་ཆུས་བཏབ་བཞིན་དུ་མྱུར་དུ་འཇོམས། །
གླང་ཆེན་མེ་ཏོག་བཅུ་གསུམ།	བསིལ་བ། བཟི་མེད།	སྨུག་པོ་ཁྲག་ཚད་རྒྱས་ལ་བདུད་རྩི་འདྲ། །
གླང་ཆེན་མེ་ཏོག་བཅོ་བརྒྱད།	ཅུང་བསིལ། བཟི་མེད།	མཆིན་ཁྲག་སྨུག་པོ་རྒྱས་པ་སེལ་བའི་མཆོག །
གླང་ཆེན་མེ་ཏོག་ཉེར་ལྔ།	བསིལ་བ། བཟི་མེད།	སྟོད་ནད་སྨད་དུ་འབེབས་པའི་དམ་པ་སྟེ། །འབམ་གྱི་རིགས་ལ་ཐེངས་ཆོག་བདུད་རྩི་ཡིན། །
མགྲིན་མཚལ་ཉེར་ལྔ།	བསིལ་དྲོད་སྙོམས་པ། བཟི་མེད།	མགྲིན་མཚལ་ཉེར་ལྔ་སེང་ལྡེང་ཁུ་བས་འཕུལ། །སྐབས་སུ་སེ་འབྲུ་ལྔ་བ་བསྟེན་པ་ཡིས། །དྭངས་མ་གནས་འཇོག་ཆུ་སེར་རང་སར་སྐེམ། །དྲེག་ནད་མ་ལུས་འཇོམས་ཞེས་བྱང་བའི་ལུགས། །
མགྲིན་བདེ་ཅུ་གང་བརྒྱད་པ།	བསིལ་དྲོད་སྙོམས་པ། བཟི་མེད།	སྟོད་འཁྲུགས་གྲེ་བ་སྐད་འགག་ནད་ཀུན་སེལ། །དབྱངས་སྙན་མགྲིན་པ་བདེ་བའི་སྨན་མཆོག་འདི། །སྒྲ་དབྱངས་དཔྱིད་ཀྱི་བཅུད་ལེན་ཞེས་སུ་བརྗོད། །
མགྲོན་ཐལ་བརྒྱུད་པ།	མགྲོན་ཐལ་བརྒྱད་པས་མཆིན་པའི་སྲིན་སྐྲན་དང་། །ཕོ་ལོང་མ་ཞུ་སྦོས་འགྱིངས་ཟས་སྐྲན་འཇོམས། །ཕོ་མཆིན་ལ་སོགས་འབྲས་སྐྲུན་སོགས་ལའང་ཕན། །<41>
གློ་ཚད་ཀུན་སེལ། (གློ་ཚད་བཅུ་བཞི།)	བསིལ་ཆེ། བཟི་འབྲིང་།	གློ་ཚད་ཀུན་སེལ་གཉན་ཚད་གློ་ཚད་སེལ། །བྱིས་པའི་དུས་སུ་གསུངས་ཀྱང་ཀུན་ལ་བསྔགས། །
གློ་ཚད་བདུན་ཐང་། །	བསིལ་བ། བཟི་མེད།	གློ་བ་ཁྲག་རྒྱས་གློ་ཚད་ནད་གཞིར་ཕན།
གློ་གསོས། (བདུད་རྩི་འཆི་གསོས།)	ཅུང་བསིལ་བཟི་མེད།	གློ་རྣག་སྐེམས་ཤིང་གློ་བ་གསོ་བ་ཡིན།
གློ་འཁུན་བརྒྱད་པ། (ཟིན་ཏིག་ཅུ་གང་བརྒྱད་པ།)	བསིལ་བ། བཟི་མེད།	ཕྲུ་གུའི་ཉིན་བརྒྱའི་གློ་ནད་སེལ་བར་བྱེད།
རྒ་ལོ་སྨན་དམར། (ཁྲག་སྨན་བདུན་པ།)	ཅུང་བསིལ། བཟི་མེད།	རྒ་ལོ་བ་ཡི་སྨན་དམར་འདི། །བད་ཁྲག་ནད་ལ་མཆོག་ཏུ་བསྔགས། །ཁྱད་པར་མན་ངག་ཁ་ཚར་གྱིས། །གཏར་དགོས་གཏར་མི་རུང་བ་དང་། །བད་མཁྲིས་བྱེར་བའི་གློ་ནང་དང་། །སྨན་རྟ་ཆང་གིས་བྱས་གྱུར་ན། །རིམས་མཇུག་ལུད་པ་བཅོས་རྡུགས་སེལ། །
རྒ་སྤང་། (སྤང་ཁྲག་བཅོ་ལྔ།)	ཅུང་བསིལ། བཟི་མེད།	རྒ་སྤང་བད་ཁྲག་བད་གློ་བསྡོང་པས་ན། །བྲང་ཚ་ལངས་ཤིང་གྲེ་བ་ཚ་སྐམ་བྱེད། །གློ་ལུ་བད་རླུང་སྟོད་ཁེངས་དབུགས་མི་བདེ། །སྐད་འགགས་བད་ཚད་ཁྲག་གཟེར་རྒྱས་པར་ཕོན། །
རྒྱ་དུས་ལྔ་པའི་ཟླ་རྩི།	ཅུང་བསིལ། བཟི་མེད།	རྨ་ཡི་རིགས་གསོ་བར་བྱེད།
རྒུན་འབྲུམ་བདུན་པ།	བསིལ་དྲོད་སྙོམས་པ། བཟི་མེད།	རྒུན་འབྲུམ་བདུན་པ་ཚད་ལྡན་སྦྱོར་བ་འདིས། །བློ་ཡི་ནད་དང་དབུགས་མི་བདེ་བ་སེལ། །
རྒུན་འབྲུམ་བཅུ་བ།	བསིལ་དྲོད་སྙོམས་པ། བཟི་མེད།	གློ་གཅོང་སྐད་འགགས་རྣག་ཤོར་སེལ། །བད་ཀན་ལྡན་ལྗིན་ལུ་བ་སེལ། །
རྒུན་འབྲུམ་ལྡེ་གུ།	བསིལ་དྲོད་སྙོམས་པ། བཟི་མེད།	ཟད་བྱེད་སྐེམ་བྱེད་ཁྲག་སྐྲན་ལ་སོགས་སེལ། །
རྒོད་མ་ཁའི་སྦྱོར་བ།	བསིལ་དྲོད་སྙོམས་པ། བཟི་མེད།	ཀར་སྦྱར་མ་ཞུ་སྤོ་སྒྲིག་འགྱིངས་པ་འཇོམས། །ཁྱད་པར་ཕོ་པའི་མེ་དྲོད་སྐྱེད་པའི་མཆོག །
རྒོད་སྙིང་དྲུག་པ།	ཅུང་དྲོ་བ། བཟི་མེད།	སྙིང་ནད་རླུང་ལས་གྱུར་པའི་རིགས་ལ་ཕན།
རྒྱུ་རུ་སུམ་སྦྱོར།	བསིལ་ཆེ། བཟི་མེད།	སྦྲུམ་ནད་བུ་དང་ཤ་ཐོགས་འབྱིན།
རྒྱ་སྐྱེགས་སུམ་སྦྱོར།	བསིལ་དྲོད་སྙོམས་པ། བཟི་མེད།	ལོ་གསུམ་བར་དུ་སྐྱེ་རྒྱུན་གཅོད་པ་ཡིན།
རྒྱ་སྐྱེགས་བཞི་ཐང་།	བསིལ་བ། བཟི་མེད།	ཁྲག་ངན་ཚ་བ་རོལ་དུ་གསོད་པའི་མཆོག །
རྒྱ་རུ་དྲུག་སྦྱོར།	བསིལ་ཆེ། བཟི་མེད།	མངལ་ཆགས་འཐོར་ཞིང་སྐྱེ་རྒྱུན་འགོག་པར་ཕན།<44>
རྒྱ་སྤོས་དྲུག་པ།	བསིལ་དྲོད་སྙོམས་པ། བཟི་མེད།	ཁྱི་སྤྲུལ་སྲིན་བུ་བ་ཡི་དུག་ལ་སོགས། །རྒྱུ་བའི་དུག་རིགས་མ་ལུས་འཇོམས་པའི་མཆོག །
རྒྱ་ཚ་དྲུག་སྦྱོར།	དྲོ་བ། བཟི་མེད།	ཕོ་བའི་མེ་དྲོད་སྐྱེད་བྱེད་ཅིང་། །སྙིགས་མ་མ་ཞུའི་བདུད་རྩིར་འགྱུར། །
རྒྱ་ཚ་བཅུ་བ།	བསིལ་དྲོད་སྙོམས་པ། བཟི་མེད།	ཤ་དུག་གྲེ་འགགས་འཇོམས།
རྒྱ་རུ་བཅུ་བཞི།	བསིལ་ཆེ། བཟི་མེད།	རྒྱ་རུ་བཅུ་བཞིའི་སྦྱོར་བ་འདིས། །ཁྲག་ཚབས་རྐེད་རུས་རྒྱུ་ཞབས་གཟེར། །དབུགས་སྣ་ཐུང་ཞིང་སྟོད་གཟེར་སོགས། །མངལ་སྐྱོན་ཁྲག་ཚབས་མ་ལུས་སེལ། །
རྒྱ་ཚོས་གསུམ་སྦྱོར།	བསིལ་དྲོད་སྙོམས་པ། བཟི་མེད།	རྒྱ་ཚོས་གསུམ་སྦྱོར་ཚད་ལྡན་འདི་བསྟེན་པས། །ལོ་གསུམ་བར་དུ་སྐྱེ་སྒོ་ཆོད་པར་བྱེད། །
རྒྱམ་ཚྭའི་ཆིག་ཐང་།	དྲོ་བ། བཟི་མེད།	མ་ཞུ་གསར་རྙིང་མ་ལུས་སེལ།
རྒྱམ་ཚྭ་གསུམ་ཐང་།	དྲོ་བ། བཟི་མེད།	རྒྱམ་ཚྭ་གསུམ་ཐང་མཚན་མོ་བཏང་བ་ཡིས། །ལུས་དྲོད་ཆུང་དང་གྲང་ནད་མ་ལུས་སེལ། །
རྒྱམ་ཚྭ་བཞིའམ་ཆ་མཉམ་བཞི་ཐང་།	བསིལ་དྲོད་སྙོམས་པ། བཟི་མེད།	རྒྱམ་ཚྭ་བཞིའམ་ཆ་མཉམ་བཞི་ཐང་འདིས། །སྨན་མ་ཞུ་བའི་ནད་ཀུན་འཇུ་བར་བྱེད། །
རྒྱལ་བློན་བཅུ་བདུན།	བསིལ་བ། བཟི་མེད།	མཆིན་པ་ཉམས་ཤིང་མིག་ཤེད་ཤོར་བ། གཅིན་པ་བབས་དཀའ། མཁལ་འགྲམས་ཀྱི་ནད། ཆུ་སེར་གྱི་ནད། སྦྱར་དུག་གི་ནད། ཡ་སྲིན་གྱི་ནད་སོགས་ལ་ཕན།
རྒྱུ་རྐུན་འཕྲུལ་གྱི་ཐེམ་ཚང་།	ཅུང་བསིལ། བཟི་མེད།	རྒྱུ་རྒན་འཕྲུལ་གྱི་ཐེམ་ཚང་ནི། །རིལ་བུ་སྲན་མ་སྦོས་པ་ཙམ། །འབྲི་ཞོའི་ཞོ་དཀྲུག་བསྐོལ་བས་དབུལ། །ཉི་མ་དང་པོ་སྔ་དྲོ་ལྔ། །ཉིན་གུང་བདུན་དང་དགོང་མོ་དགུ། །གཉིས་པར་བདུན་དགུ་བཅུ་གཅིག་དང་། གསུམ་པར་བཅུ་གཅིག་བཅོ་ལྔ་དང་། །ཉེར་གཅིག་བཞི་བའི་དུས་གསུམ་གར། །ཉེར་བདུན་ལྔ་བར་ཉེར་གཅིག་དང་། །བཅོ་ལྔ་བཅུ་གཅིག་དྲུག་པའི་ཉིན། །བཅོ་བརྒྱུད་བཅོ་ལྔ་བཅུ་གཅིག་གོ། བདུན་པར་དགུ་བདུན་ལྔ་སོགས་ལ། །སྔ་དྲོ་ཉིན་གུང་དགོང་དུས་གསུམ། །རིམ་བཞིན་བཏང་ལ་སྨན་འཕྲོ་གཅོད། །འབྲས་ཟན་འབྲས་ཐུག་ཞག་དགུ་བཏང་། རྒྱུ་རྒན་ནད་ལ་མཆོག་ཏུ་བསྔགས། །<46>
བརྒྱུད་ལྔ།	དྲོ་བ། བཟི་མེད།	བརྒྱད་ལྔ་ཕོ་བའི་མེ་རླུང་ཉམས་པས་ན། །ཕོ་བ་སྦོས་བརྒྱངས་བྱེད་དང་འགག་དྲི་བརྒྱབ། །ཁ་ཟས་ཟོས་མ་ཐོག་ཏུ་བདེ་སྙམ་བྱེད། །ཐུན་ཆུང་ཡུན་བསྟེན་ཕོ་རླུང་སྐྲན་ནད་འཇོམས། །
སྒ་སྐྱ་གསུམ་ཐང༌།	དྲོ་བ། བཟི་མེད།	སྒ་སྐུ་གསུམ་ཐང་ཚད་ལྡན་འདི། །ཆུས་འཕུལ་མངལ་ཁྲག་འབེབས་པར་བྱེད། །
སྒ་སྐུ་གསུམ་པ།	དྲོ་བ། བཟི་མེད།	མངལ་ཁྲག་འབེབས་པར་བྱེད་པ་ཡིན།<47>
སྒ་རྒོད་དགུ་བ།	ཅུང་དྲོ་བ། བཟི་མེད།	མ་ཞུ་གྲང་བའི་ནད་རིགས་ཀུན་ལ་འགྲོ། །
སྒ་སྐྱ་བརྒྱད་པ།	ཅུང་དྲོ་བ། བཟི་མེད།	ར་ཐུག་ཆུ་ཡིས་རྣ་བར་བླུག ཁྱི་བལ་གྱིས་བཀག་རྔབས་ཀྱིས་དྲངས། འོན་པ་སེལ་བའི་གདམས་པ་ཟབ།
མགོ་ཐང་གསུམ་པ།	བསིལ་བ། བཟི་མེད།	སུམ་གཉིས་བསྡུས་གྲངས་མགོ་ནད་སེལ་བར་བྱེད།
སྒྲོན་ཤིང་བཞི་ཐང་།	དྲོ་བ། བཟི་མེད།	རླུང་རིམས་གྲང་རླུང་ཁ་གདོང་གཡོ་བ་སེལ།
དངུལ་ཆུ་བཞི་སྦྱོར།	བསིལ་དྲོད་སྙོམས་པ། བཟི་ཆེ།	རིམས་དང་གཉན་ཚད་ཆམ་གསར་དང་། །གཟེར་ཐུང་འབྲུམ་པ་དཀར་ནག་དང་། །ཚ་ཤས་ཆེ་བ་ཐམས་ཅད་ལ། །གཉེན་པོ་འདི་མཚུངས་གཞན་ཡོད་མིན། །
དངུལ་ཆུ་དགུ་བ།	བསིལ་བ། བཟི་ཅུང་ཡོད།	ཁོང་སྲིན་ཁྲག་སྲིན་པགས་སྲིན་ལ་སོགས་པ། །ཁྱད་པར་གཉན་སྲིན་ནད་ལ་བདུད་རྩི་མཚུངས། །གཞན་ཡང་རེག་དུག་ནད་ལ་ཕན་ངེས་སོ། །
དངུལ་ཆུ་རིན་ཆེན་བཅོ་བརྒྱད། (དངུལ་བཙོ་བཅོ་བརྒྱད།)	ཅུང་བསིལ། བཟི་ཆེ།	དངུལ་ཆུ་རིན་ཆེན་བཅོ་བརྒྱད་ཅེས་གྲགས་པས། །མཛེ་ཡི་ནད་འཇོམས་ཆུ་སེར་རྩད་ནས་སྐེམས། །
དངུལ་ཆུ་བཅོ་བརྒྱད།	ཅུང་བསིལ། བཟི་ཆེ།	མཛེ་ནད་གཉན་སོགས་ཀུན་དང་གྲིབ་ལ་བསྔགས།<40>
དངུལ་ཆུ་ཉེར་ལྔ།	ཅུང་བསིལ། བཟི་ཅུང་ཡོད།	གཟའ་ནད་དང༌། སྐྲན་དང་། དམུ་ཆུའི་ནད་དང་། གག་ལྷོག་དང་། ཆུ་སེར་གྱི་ནད་དང་། པགས་ནད་དང་མཛེ་ནད་དང་། ཡ་མའི་ནད་དང་། དྲེག་ནད་དང་། གྲུམ་རྐང་འབམ་བཅས་ཀྱི་ནད་དང་། ཁྱད་པར་དུ་མཁལ་གྲུམ་ནད་ལ་མཆོག
དངུལ་ཁྱུང་བདུད་རྩི་འཆི་སོས།	བསིལ་དྲོད་སྙོམས་པ། བཟི་ཡོད།	དངུལ་ཁྱུང་བདུད་རྩི་འཆི་སོས་ཁྱད་མཚར་ཅན། །འབྲས་དང་སུརྱ་རྨ་རྒན་ཤུ་བ་དང་། །དྲེག་གྲུམ་མེ་དབལ་ཆུ་སེར་མཛེ་ནད་འཇོམས། །ཁྱད་པར་པགས་ནད་ཆུ་སེར་སེལ་བའི་མཆོག །
མངལ་བཤལ་རྒྱ་སྤོས་ལྔ་སྦྱོར།	དྲོ་བ། བཟི་མེད།	མར་བསྐོལ་གཅེའུས་མངལ་ནང་བསྐྱལ། མངལ་ནང་ཟུག་གཟེར་ཕྲལ་དུ་ཞིག །<50>
ཅུ་གང་བདེ་བྱེད། (ཅུ་གང་བདུན་པ།)	བསིལ་དྲོད་སྙོམས་པ། བཟི་མེད།	ཅུ་གང་བདེ་བྱེད་སྐབས་བསྟུན་སྨན་རྟས་འཕུལ། །གློ་དང་ཚད་པ་ཆུ་རིགས་ལྡན་ཚད་འབྱེད། །
ཅུ་གང་བདེ་བྱེད་ཆུང་བ།	ཅུང་བསིལ། བཟི་མེད།	ཚ་གྲང་ཆ་སྙོམས་དང་ག་འབྱེད་པར་བྱེད། །
ཅུ་གང་བཞི་པ།	བསིལ་བ། བཟི་མེད།	བྱིས་པའི་རིམས་ཚད་གློ་མཆིན་ཚ་བ་གཅོག །
ཅུ་གང་བརྒྱད་པ། (ཟིན་ཏིག་ཅུ་གང་བརྒྱད་པ།)	བསིལ་ཆེ། བཟི་མེད།	མཆིན་ཁྲག་རྒྱས་དང་སྨུག་པོའི་ཚ་བ་སེལ། །
ཅུ་གང་བརྒྱུད་པ། (གློ་ཀུན་བརྒྱད་པ།)	དྲོ་བ། བཟི་མེད།	ཅུ་གང་བདུན་སྟེང་སྲད་དཀར་ཁཎྜ་བསྣན་(ཅུ་གང་བརྒྱད་པ།) གློ་དང་ཚད་པ་ཆུ་རིགས་ལྡན་ཚད་སེལ། །<51>
ཅུ་གང་དགུ་པ།	བསིལ་བ། བཟི་མེད།	གློ་བར་ཚ་ཞུགས་ཏེ་གཉན་ཁ་རྒྱས་པ་དང་། བྱིས་པའི་ཆམ་རིམས་ཀྱིས་གློ་ལུ་བ། དབུགས་ལམ་གཉན་ཚད་སོགས་ལ་ཕན།
ཅུ་གང་བཅུ་གཅིག	བསིལ་བ། བཟི་མེད།	མཁལ་ཚད་ནད་ཀྱི་བདུད་རྩི་དངོས་ཡིན་ནོ། །
ཅུ་གང་ཉེར་ལྔ།	བསིལ་བ། བཟི་མེད།	གཡུ་ཐོག་ཐུགས་བཅུད་ཅུ་གང་ཉེར་ལྔ་འདི། །གློ་ནད་གློ་གཟེར་ཁྲག་ཏུ་ལུ་བ་དང་། །གྱེན་ལ་མི་ཕེར་གློ་བརྒྱལ་ཆེ་བ་དང་། །རོ་སྟོད་ཚ་ཁག་ཆམ་རྒན་རུས་ཞེན་དང་། །གློ་བུར་ཚད་པ་ཞུགས་པའི་ནད་རིགས་སོགས། །མདོར་ན་བྱང་ཁོག་སྟོད་ཀྱི་ཚད་པ་སེལ། །
ཅོག་ལ་གསུམ་པ། (བྱ་ཁུད་བདུད་རྩི་སུམ་སྦྱོར།)	བསིལ་བ། བཟི་མེད།	རུས་པ་གས་ཆག་སྦྱོར་ཞིང་རུས་ནད་སེལ།
ཅོག་བྱུང་།	ཅུང་བསིལ། བཟི་ཅུང་ཡོད།	རྩ་རུས་བརྡབ་འགྲམས་དང་། རུས་ཆག་གཉན་སྐྲངས་རྩ་ཡི་ནད་རྣམས།<52>
ཅོང་ཞི་ཅུར་ནིས།	བསིལ་དྲོད་སྙོམས་པ། བཟི་མེད།	ཅོང་ཞི་ཅུར་ནིས་སྨུག་པོ་འཐབ་པ་དང༌། །མ་ཞུ་བད་ཀན་དང་ག་མི་བདེ་སེལ།
ཅོང་ཞི་གསུམ་པ།	བསིལ་དྲོད་སྙོམས་པ། བཟི་མེད།	བྲང་ཚ་ཆུ་ཚན་སྐྱུག་པ་སེལ་བར་བྱེད།
ཅོང་ཞི་སུམ་སྦྱོར། (བདུད་རྩི་སུམ་སྦྱོར། >	བསིལ་བ། བཟི་མེད།	མགོ་དང་ཡན་ལག་ཆག་གྲུམ་གས་པ་སྦྱོར།
ཅོང་ཞི་དྲུག་པ།	བསིལ་དྲོད་སྙོམས་པ། བཟི་མེད།	ཅོང་ཞི་དྲུག་པ་ཆུ་སྐོལ་ཚན་མོས་དབུལ། །བད་ཀན་བྲང་ཚ་ཆུ་ཚན་སྐྱུགས་པ་འཇོམས། །
ཅོང་ཏིག	བསིལ་དྲོད་སྙོམས་པ། བཟི་མེད།	སྨུག་པོ་མཁྲིས་ཤས་ཆེ་བའི་ནད་གཞི་སེལ། །
ཅོང་ཞི་བཅུ་བདུན། (བདེ་སྨྱུག)	བསིལ་དྲོད་སྙོམས་པ། བཟི་མེད།<53>	ཕོ་ནད་མ་ཞུ་གསར་རྙིང་མཐའ་དག་སེལ།
ཅོང་ཞི་ཉེར་གཅིག (སྨུག་པོ་གཡུལ་རྒྱལ།)	བསིལ་བ། བཟི་མེད།	ཞལ་ཤེས་བཞིན་དུ་མ་ནོར་བསྟེན་གྱུར་ན། །བྲང་ཚ་ཆུ་སྐྱུར་མཁྲིས་པ་རྒྱ་བཤལ་སྐྱུག །ཕོ་མཆིན་རོ་རྒྱུབ་སྦྲགས་ཤིང་ཚིགས་པ་ན། །ཁྲག་མཁྲིས་ཕོ་བར་ལྷུང་ངམ་སྟོད་དུ་གཟེར། །སྨུག་པོ་རྒྱས་དང་གབ་ཅིང་འཁྲུགས་པ་དང་། །རང་གཞན་གནས་སུ་ཞེན་ཅིང་རྙིངས་པ་སོགས། །འདུས་ནད་སྨུག་པོའི་རིགས་ཀྱི་སྨན་གཅིག་ཡིན། །
ཅོང་ཞི་ཉེར་བཞི། (མན་ངག་བསིལ་སྦྱོར།)	བསིལ་བ། བཟི་མེད།	སྨུག་པོ་མཆིན་ཁྲག་རྒྱས་པའི་ནད་གཞིར་ཕན།
ཅོང་ཞི་ཉེར་ལྔ།	བསིལ་བ། བཟི་བ།	བད་ཀན་སྐྱ་སེར་སྨུག་གསུམ་འཛོམས་པའི་མཆོག །
ཅོང་ཞི་བསིལ་སྦྱོར།	བསིལ་དྲོད་སྙོམས་པ། བཟི་མེད།	ཅོང་ཞི་བསིལ་སྦྱོར་དུག་དང་སྨུག་པོ་དང་། །གབ་ཚད་ཚད་རྙིང་མ་ལུས་སེལ་བར་བྱེད། །<54>
ཅོང་ཞི་འཕྲུལ་ཐལ།	བསིལ་དྲོད་སྙོམས་པ། བཟི་མེད།	ཅོང་ཞི་འཕྲུལ་ཐལ་ཀ་ར་སྦྱར་བ་འདིས། །མ་ཞུ་བད་ཀན་ལྷེན་དང་ལྕགས་དྲེག་དང་། །རྡོ་དུག་དབྱིག་དུག་བད་མཁྲིས་སྨུག་པོའི་སྐྲན། །ཕོ་བའི་ནད་ཀུན་ཚ་གྲང་མེད་པ་འཇོམས། །
ཅོང་ཞི་གྲང་སྦྱོར།	བསིལ་དྲོད་སྙོམས་པ། བཟི་མེད།	ཆུ་གྲང་གིས་ཕུལ་སྨུག་པོའི་ཚ་བ་དང་། །གབ་ཚད་དུག་ཚད་མཁྲིས་པ་ཀླུ་ཡ་དང་། །ཁྲག་སྐྲུན་གསར་བ་ཚད་རྙིང་ལ་སོགས་སེལ། །
ཅོང་ཞི་སོ་ལྔ། (ཟླ་ཤེལ།)	ཅུང་བསིལ། བཟི་མེད།	ཕོ་ནད་སྨུག་པོའི་ནད་ལ་མཆོག་ཏུ་ཕན། །
བཅོ་ལྔ་དྲུག་སྦྱོར། (དྭངས་སྨན་བཅོ་ལྔ།)	དྲོ་བ། བཟི་མེད།	བད་ཀན་སྨུག་པོ་ཁྲག་སྐྱུག་དང་། །རྒྱུ་ནད་རྟག་ཏུ་འཁྲུ་བ་དང༌། །སྒྲེག་པ་མང་ཞིང་ཟས་མི་འཇུ། །ཕོ་བ་སྟོང་རྡེབ་བྱེད་པ་དང་། །ཕོ་ལོག་ཕོ་བ་སྤུ་བྱི་དང་། །ཕོ་སུལ་ལྕགས་ཀྱི་དྲེག་ཆགས་དང་། །ཕོ་བ་དུག་ཐབས་མཆིན་ནད་དང༌། །མཆིན་པ་རྒྱས་དང་འཕྱོང་བ་དང་། །མཆིན་ཆུ་བླུགས་དང་སྒྲེགས་པ་བཅས། །རྒྱུ་གཟེར་གྲོལ་མ་དུག་ཐབས་རིགས། །འདྲིལ་བཅས་གྲུ་གུ་སྒོངས་པ་དང་། །མདོར་ན་ཕོ་གཅོང་རྒྱུ་གཅོང་ལ། །སྨན་སྦྱོར་འདི་ལས་ལྷག་པ་མེད། །<55>
གཅིག་ཤེལ་ཀུན་གྲོལ།	བསིལ་བ། བཟི་མེད།	ཁྱད་པར་རིམས་སོགས་བྱིས་པའི་སྨན་གྱི་མཆོག །
གཅིན་སྙི་བདེ་བྱེད།	བསིལ་དྲོད་སྙོམས་པ། བཟི་མེད།	བད་ཀན་ལས་གྱུར་པའི་ཟ་ཁུའི་ནད་ཀྱིས་གཅིན་ཁ་སྙི་བ་དང་། ཁ་སྐམ་པ། སྐོམ་དད་ཆེ་བ། རྐང་པ་སྦྲིད་ཅིང་མཐིལ་བཞི་ཚ་བ། ཟས་ལ་རྔམས་པ། ལུས་ཤ་སྐེམ་པ། ཐོར་པ་འདྲ་མིན་སྐྱེས་ནས་ཟ་འཕྲུག་ལངས་པ། སྟོབས་མདངས་ཉམས་པ། ལུས་རྡུལ་བ། མིག་རབ་རིབ་བྱེད་པ་སོགས་ལ་ཕན།
གཅིན་སྙི་ཨ་རུ་བཅོ་བརྒྱད།	བསིལ་བ། བཟི་མེད།	གཅིན་སྙི་ཨ་རུ་བཅོ་བརྒྱད་ཅེས། །མཁལ་ནད་རྩ་ནད་རྩ་འགྲམས་དང་། །གཅིན་སྙི་ཟ་ཁུའི་ནད་རྣམས་དང༌། །ས་བོན་འཛགས་པ་གཅོད་པའི་མཆོག །
བཅད་སྦྱོར།	ཅུང་བསིལ། བཟི་མེད།	བཙད་སྦྱོར་མར་ཁུར་བསྐོལ་ནས་རྨ་ཁ་རུ། །བཏབ་པས་རྨ་རིགས་འཕྲལ་དུ་གསོས་པར་འགྱུར། །<56>
བཅད་འབྱོར་བདུན་པའི་རྨ་རྩི།	བསིལ་དྲོད་སྙོམས་པ། བཟི་མེད།	རྨ་ཡི་རིགས་རྣམས་འབྱོར་བར་བྱེད།
བཙའ་སྒྲའི་ཆིག་ཐང༌།	དྲོ་བ། བཟི་མེད།	མེ་དྲོད་འཕེལ་བ་དང་། གྲང་རླུང་བད་ཀན་ནད་ལ་ཕན་པར་འདུག
བཅའ་སྒ་སུམ་ཐང་།	དྲོ་བ། བཟི་མེད།	བྱིས་པའི་མཆིན་ནད་ཚ་གྲང་ཀུན་དང་། མཆིན་པ་ཆེར་རྒྱས་པར་ཕན།
བཅུད་ལེན་བདུད་རྩི་ལྔ་སྦྱོར།	ཅུང་བསིལ། བཟི་མེད།	ལུས་སྟོབས་འཕེལ་ཞིང་དབང་པོ་གསལ། རོ་ཙ་སྐྱེད་པར་བྱེད།
བཅུད་ལེན་སྨན་མར།	དྲོ་བ། བཟི་མེད།	མཁལ་དྲོད་གསོ་ཞིང་ཚེ་སྟོབས་འཕེལ། དབང་གསལ་མདངས་བཀྲ་འདོད་པ་འཕེལ། །<57>
ལྕགས་ཕྱེ་ལྔ་ཐང་།	བསིལ་བ། བཟི་མེད།	ཁུ་བ་གྲང་བཏང་མིག་ནད་སེལ་བར་བྱེད། །
ལྕགས་ཕྱེ་བདུན་པའི་རིལ་བུ། (ཟླ་ཤེལ་བདུད་རྩི་མ།)	བསིལ་བ། བཟི་མེད།	ཕོ་མཆིན་ནད་དང་ལུས་ཟུངས་གསོ་བར་བྱེད།
ལྕགས་ཕྱེ་བརྒྱད་པ།	བསིལ་ཆེ། བཟི་མེད།	མཆིན་ནད་ཚ་གྲང་ཀུན་ལ་ཕན། །
ལྕགས་ཕྱེ་བཅུ་པ།	དྲོ་བ། བཟི་མེད།	མཆིན་ནད་སེལ། ཆུ་འབེབས། སྐྲངས་པོ་གཞོམ་པ་སྟེ། མཆིན་ནད་དུག་ཐབས་ལས་གྱུར་པའི་སྐྱ་རྦབ་ནད་རིགས་སེལ་བར་བྱེད། །
ལྕགས་ཕྱེ་བཅོ་ལྔ།	དྲོ་བ། བཟི་མེད།	ཆུ་འབེབས་ཤིང་། སྦྱངས་པོ་གཞོམ་པ་སྟེ། བད་ཀན་སྐྱ་རྦབ་དང་འོར། དམུ་ཆུ་སོགས་སེལ་བར་བྱེད།
ལྕགས་ཕྱེ་བཅོ་བརྒྱད།	བསིལ་དྲོད་སྙོམས་པ། བཟི་མེད།<58>	རླུང་དང་མཁྲིས་པ་བད་ཀན་གསུམ། །གང་ལ་བཏང་ཡང་འདི་མཚུངས་བསྒྱུར། །སྐྱ་རྦབ་འོར་དང་དམུ་ཆུ་གསུམ། །གང་ལ་བཏང་ཡང་འདི་མཚུངས་མེད། །
ལྕུམ་རྩའི་ཆིག་ཐང་།	བསིལ་དྲོད་སྙོམས་པ། བཟི་མེད།	ལྕུམ་རྩའི་ཆིག་ཐང་དུག་ཚད་སྦྱོང་བ་དང་། །ཤ་འཐོགས་བཙས་རྗེས་ནད་ལ་མཆོག་ཏུ་ཕན། །
ལྕུམ་རྩ་སུམ་ཐང་།	བསིལ་དྲོད་སྙོམས་པ། བཟི་མེད།	མ་ཞུ་དུག་ཚད་སེལ་དང་ཤ་དུག་སེལ། །གཞན་ཡང་སྦྱར་དུག་ལ་སོགས་དུག་རིགས་ལ། །ཐོག་མར་ལན་འགའ་བཏང་ན་ཕན་ངེས།
ལྕུམ་རྩ་བཅོ་ལྔ།	བསིལ་དྲོད་སྙོམས་པ། བཟི་མེད།	རླུང་མཁྲིས་བད་ཀན་གསར་རྙིང་ཟས་མ་ཞུ། །ཁྱད་པར་མོ་ནད་ཟླ་མཚན་འགག་བཙས་རྗེས། །ཤ་རོ་མ་ཐོན་ལ་སོགས་ནད་ལ་ཕན། །<59>
ཆ་མཉམ་བཞི་ཐང་། །	བསིལ་དྲོད་སྙོམས་པ། བཟི་མེད།	རྒྱམ་ཚྭ་བཞི་ཐང་ཞེས་གྲགས་གླིང་ཐང་མཆོག །མ་ཞུ་གྲང་རླུང་ཁོང་ནད་ཀུན་ལ་ཕན། །
ཆམ་འཇོམས་དཔའ་བོ་བཅུ་བཞི།	བསིལ་བ། བཟི་ཆེ།	ཆམ་འཇོམས་དཔའ་བོ་བཅུ་བཞི་ཞེས་པ་འདིས། །གཉན་ཚད་རིམས་ལས་གྱུར་པ་སྤྱི་ཁྱབ་དང་། །ཁྱད་པར་ཚམ་པའི་རིགས་ཀུན་དྲུང་ཕྱུངས་པའི། །གསང་བའི་སྨན་གཅིག་གདམས་པ་ཟབ་མོ་ཡིན། །
ཆིག་ཐུབ་རིལ་བུ། (སྲིན་གླིང་རིལ་བུ།)	བསིལ་དྲོད་སྙོམས་པ། བཟི་ཆེ།	ཆིག་ཐུབ་རིལ་བུ་ཕོ་སྲིན་གླང་ཐབས་ལ། །མཆོག་གྱུར་དྷརྨ་སེང་གེའི་ཁྱད་ཆོས་སོ། །
ཆུ་འདྲེན་ཟླ་ཤེལ་བདུད་རྩི།	བསིལ་དྲོད་སྙོམས་པ། བཟི་མེད།	ཆུ་འདྲེན་ཟླ་ཤེལ་བདུད་རྩི་ཐིགས་པ་འདིས། །འདུས་ནད་སྨུག་པོའི་གྲོང་ཁྱེར་འཇོམས་པར་བྱེད། །ཁྱད་པར་དུག་སྨུག་ཁྲག་ཏུ་འཁྲུ་སྐྱུགས་དང་། །ཚ་བ་བྱེར་རྙིང་གབ་ཚད་འཇམ་འཁྲུགས་དང་། །ཆུ་ནད་བྱེར་འགྱིངས་སྨུག་པོའི་ཟགས་ཆུ་སོགས། །མདོར་ན་ལྡན་འདུས་ནད་ལ་ཕ་ལམ་ཡིན། །<60>
ཆུ་སྨན་རྣོན་པོ་གསུམ་ཐང་།	དྲོ་བ། བཟི་མེད།	སྐྱ་རྦབ་དང༌། འོར། དམུ་ཚུའི་རིགས་ཀྱིས་རྐང་བོལ་དང་མིག་ལྕིབས། ངོ་གདོང་སོགས་གཡོ་སྐྲངས་བྱུང་བ་གཞོམ་པར་བྱེད།
ཆུ་རྩི་ཉེར་ལྔ།	བསིལ་དྲོད་སྙོམས་པ། བཟི་མེད།	ཆུ་སྨན་ཁྱད་པར་ཆུ་རྩི་ཉེར་ལྔ་འདིས། །ཚ་གྲང་ལྡན་སོགས་ཆུ་ནད་གང་ཡིན་ཡང་། །ཐེམ་བྲལ་རྫ་མའི་ཆུ་ལ་འགྲན་པ་བཞིན། །རིམ་པར་གསང་བའི་ལམ་ནས་འདྲོངས་པས་ངེས། །
ཆུ་སྲིན་སྡེར་མོ་དགུ་བ།	བསིལ་བ། བཟི་མེད།	སྣོད་དུ་ཚ་གྲང་འཐབ་དང་སྨུག་སེར་འཇོམས། །
ཆོས་ཉིད་དམར་པོ།	བསིལ་བ། བཟི་ཅུང་ཡོད།	མོ་ནད་རྩ་བྱེར་དང་། ཆུ་སེར་རུས་ལ་ཞེན་པ་དང་། །དྲེག་དང་གྲུམ་བུ་རྩ་དཀར་དང་། །རྐང་འབམ་མཁལ་ནད་ཤུ་ཐོར་རིགས། །མཛེ་ནད་ཆུ་སེར་མཐའ་དག་སེལ། །
ཆོས་རྗེའི་སྒྲུང་དྲུག	བསིལ་བ། བཟི་ཡོད།	གག་ལྷོག་གཉན་གཟེར་ས་གདོན་མ་ལུས་འཇོམས།
མཆིན་ཚད་སེལ་བའི་གུར་གུམ་བརྒྱུད་པ།	བསིལ་བ། བཟི་མེད།	མཆིན་ཚད་དང་མཁྲིས་ཚད་སེལ་བར་བྱེད།
མཆིན་ཚད་སེལ་བའི་བྲག་ཞུན་ཉེར་ལྔ།	བསིལ་བ། བཟི་མེད།	མཆིན་ནད་སྤྱི་དང་ཁྱད་པར་མཆིན་ཚད་སེལ། །ཕོ་མཆིན་མཁྲིས་པ་སྦྲགས་གཟེར་ཕོ་བ་སྦོས། །ལྷག་པར་ཟུག་གཟེར་འཇོམས་པའི་མཆོག་ཏུ་བཤད། །
མཆིན་ཚད་སེལ་བའི་གི་ཝང་ཉེར་ལྔ།	ཅུང་བསིལ། བཟི་མེད།	མཆིན་མཁྲིས་ཚད་པ་གསར་རྙིང་དང་། །སྨུག་པོ་མཆིན་ཚད་རྒྱས་པ་འཇོམས། །སྨན་པ་ལག་རྡུགས་བྱུང་བར་བསྔགས། །
མཆིན་ནད་སེལ་བྱེད་ཉེར་ལྔ།	བསིལ་བ། བཟི་མེད།	དུག་དང་སྨུག་པོ་མཁྲིས་བབས་དང་། །མཆིན་ཁྲག་རྒྱས་དང་མཆིན་དྲི་དང་། །ཕོ་མཆིན་ཁྲག་འདྲིལ་ལྷུང་བ་སེལ། །<62>
མཆིན་ཚད་སེལ་བའི་གུར་གུམ་བདུན་པ།	བསིལ་བ། བཟི་མེད།	མཆིན་ཚད་ཀུན་སེལ་བར་བྱེད།
མཆིན་སྨན་བདུད་རྩིའི་ཐིགས་པ།	བསིལ་དྲོད་སྙོམས་པ། བཟི་མེད།	ཁྲག་མཁྲིས་འཁྲུགས་ཚད་གློ་ནད་ནི། །བདེ་སྨུག་སྟོད་དུ་གཟེར་བ་དང༌། །མཆིན་ནད་ཆང་འཐུང་བྱད་སྨུག་དང་། །ཁྱད་པར་འཕགས་པའི་སྨན་མཆོག་ཡིན། །
མཆིན་སྐྲན་ཀུན་བཤིག་འཕྲུལ་ཐལ་ལྔ་པ།	ཅུང་དྲོད། བཟི་མེད།	མཆིན་སྐྲན་མ་ལུས་རྩད་ནས་བཤིག་པར་བྱེད།
འཆི་མེད་སྲིན་སེལ། (བྱི་ཏང་དྲུག་པ།)	བསིལ་དྲོད་སྙོམས་པ། བཟི་ཅུང་ཡོད།	འཆི་མེད་སྲིན་སེལ་ཞེས་གྲགས་པས། །མགོ་སྲིན་སོ་སྲིན་ཁོང་སྲིན་དང་། །གཞང་སྲིན་ལྤགས་སྲིན་ལ་སོགས་པ། །ཚ་སྲིན་གྲང་སྲིན་བརྟག་མི་དགོས། །སྲིན་གྱི་གྲོང་ཁྱེར་ཀུན་འཇོམས་ཤིང་། །མཆོག་ཏུ་གཉན་སྲིན་གླང་ཐབས་སེལ། །
འཆི་མེད་ཨར་བརྒྱུད། (ཏང་ཀུན་བརྒྱད་པ།)	ཅུང་བསིལ། བཟི་མེད།	འཆི་མེད་ཨ་བརྒྱད་སྟོད་འཚང་འཕྲལ་དུ་སེལ། །སྟོད་ཀྱི་རླུང་ཁྲག་འཁྲུགས་པ་ལས་གྱུར་པའི། །ནད་རིགས་ཀུན་སེལ་བདུད་རྩི་ཇིས་སྦྱར་དགེ།<63>
འཆི་མེད་བཅད་འབྱོར།	བསིལདྲོད་སྙོམས་པ། བཟི་མེད།	ཁོང་དུ་བཏང་བས་མེ་གཏར་ཆིངས་དང་ནི། །དྲས་དྲུབ་མི་དགོས་རྩ་མཐུད་ཞོམ་པ་འདེགས། །གས་པ་སྦྱོར་ཞིང་ཆུ་རྒྱུས་འཁུམས་པ་སྐྱོང་། །ཆག་པ་སྒྲིག་ཅིང་རུས་འཛེར་གྱེན་དུ་འབུད། །རྨ་ཆུའི་གདམས་པ་འཆི་མེད་བཅད་འབྱོར་ཡིན། །
འཆི་གསོས་རྡོ་བཅུད་བཅུ་སྦྱོར།	བསིལ་དྲོད་སྙོམས་པ། བཟི་མེད།	བྲང་ཚ་ཆུ་ཚན་སྐྱུགས་པ་སོགས། །འདུས་ནད་མ་ལུས་སེལ་བར་བྱེད། །
འཆི་གསོས་བེ་དོ་བཅུ་གསུམ།	བསིལ་ཆེ། བཟི་མེད།	རྒྱུ་གཟེར་འབྲུམ་རིགས་ཁྲག་མཁྲིས་ཚད། །རྒྱུས་ཚད་རྙིང་ཚད་གག་ལྷོག་དང་། །རིམས་ནད་གཟེར་ཐུང་སེལ་བའི་མཆོག །<64>
འཇམ་འབྲས་དྲུག་པ།	དྲོ་བ། བཟི་མེད།	མ་ཞུ་སྦོ་སྒྲེག་འགྱིངས་པ་འཇོམས་པ་དང་། ཁྱད་པར་ཕོ་བའི་མེ་དྲོད་སྐྱེད་པའི་མཆོག །
འཇམ་དབྱངས་ཟིལ་ཅན་གྱི་སྦྱོར་བ།	བསིལ་དྲོད་སྙོམས་པ། བཟི་མེད།	ཕོ་བའི་མེ་དྲོད་བཟང་ན་ཐོ་རངས་དང་། །ངན་ན་སྲོད་དང་དྲོ་གུང་ཁྱེམ་རེ་ཟ། །སྤྱོད་ལམ་ལུས་བཅག་ལ་འབད་ཁ་ཟས་ནི། །བཅུད་ལེན་སྤྱི་འགྲོ་ལྟར་དུ་ཤེས་པར་བྱ། །བད་མཁྲིས་ཤ་སྦྱོར་སྤང་བ་ལྷག་ཏུ་བསྔགས། །<65>
ཉ་ཕྱིས་བཅུ་གསུམ། (ཤེས་བརྩོན་རིལ་བུ།)	བསིལ་བ། བཟི་ཅུང་ཡོད།	རྩ་གྲིབ་ནད་དང་གྲུམ་བུར་ཕན་པ་ཡིན།
ཉ་ཕྱིས་ཉེར་ལྔ།	བསིལ་དྲོད་སྙོམས་པ། བཟི་མེད།	རྩ་དཀར་ཚ་ཤས་ཆེ་བའི་ནད་རིགས་སེལ།
ཉ་ཕྱིས་སོ་གཅིག (བསམ་འཕེལ་ནོར་བུ།)	ཅུང་བསིལ། བཟི་མེད།	རྩ་དཀར་རྩ་གྲིབ་ནད་ལ་ཕན་པ་ཡིན།
ཉེ་ཤིང་ཁཎྜ།	དྲོ་བ། བཟི་མེད།	ཤ་བཀྲ་ཤ་ཁེབས་ནད་ལ་བྱུག་པས་ཕན།
ཉི་མ་ལྔ་ཕྱེ།	བསིལ་བ། བཟི་མེད།	ཉི་མ་ལྔ་ཡིས་རྒྱ་མཚོ་སྐེམ་པ་ལྟར། །ཁྲག་དང་ཆུ་སེར་རྣག་གི་རྒྱ་མཚོས་སྐེམས། །<66>
ཉི་ཟླ་གྱེན་ལྡོག	བསིལ་དྲོད་སྙོམས་པ། བཟི་མེད།	གཉེན་པོ་སྦྲང་དང་སྦྱར་བའི་ལྡེ་གུ་ཡིས། །རྒྱུ་གཟེར་ཟུག་གཅོག་འཁྲུ་གཅོད་ཅིག་ཅར་འབྱུང་། །
ཉི་ཁྱུང་།	དྲོ་བ། བཟི་ཅུང་ཡོད།	ཉི་ཁྱུང་གྲང་བ་སྨད་བྱེར་གཉན་གཟེར་འཇོམས། །
ཉི་ཟླ་གྱེན་བཟློག	དྲོ་བ། བཟི་མེད།	ཉི་ཟླ་གྱེན་བཟློག་ཚོས་གསུམ་ཁུ་བས་དབུལ། །ཁྲག་འཁྲུགས་སྨད་ཀྱི་གྲང་བ་སེལ་བ་དང་། །རྩ་ཁ་བསྡོམས་ཞིང་མཁལ་རྩ་འགྲམ་བྱེར་སོགས། །ཕན་ཡོན་ཟབ་ཁྱད་ལག་ཏུ་ལོང་དང་གསལ། །
ཉེ་ཤིང་ལྔ་ཐང༌།	དྲོ་བ། བཟི་མེད།	གྲང་བ་ཆུ་སེར་ནད་ལ་བདུད་རྩི་མཚུངས།
ཉེ་ཤིང་བདུན་པ།	བསིལ་བ། བཟི་མེད།	མཁྲིས་པ་ལས་གྱུར་པའི་དྲེག་གི་ནད་ལ་ཕན།
གཉན་འཇོམས་དཔའ་བོ་སུམ་སྦྱོར།	བསིལ་བ། བཟི་མེད།	གཉན་ཚད་ཆམ་རིམས་སོགས་ལ་ཕན། །ཁྱད་པར་དུག་རིགས་འཇོམས་པའི་མཆོག །གཉེན་པོ་བདུན་སྦྱོར།	དྲོ་བ། བཟི་མེད།	ཤ་པགས་རྩ་རུས་དོན་སྣོད་གར་བབས་པའི། །གཉན་སྲིན་པརྦ་ཏ་ལ་ཐེངས་པས་ཆོག །
གཉེན་པོ་བཅུ་བདུན།	བསིལ་དྲོད་སྙོམས་པ། བཟི་མེད།	མཆོག་ཏུ་མཆིན་མཁྲིས་ཕོ་བར་བབས་པའི་རིགས། །འཇོམས་པར་བྱེད་པའི་གཉེན་པོ་བཅུ་བདུན་པ། །སྦྱོར་ངན་དུག་གི་ནད་ཀྱི་གཡུལ་ལས་རྒྱལ། །
མཉམ་སྦྱོར་ཁྱུང་བརྒྱད།	བསིལ་བ། བཟི་ཡོད།	ལྕེ་འབམ་གག་པ་ལ་སོགས་གཉན་ནད་འཇོམས། །
མཉམ་སྦྱོར་ལྔ་པ། (ཁྱུང་ལྔ་མདོག་བཞི།)	བསིལ་དྲོད་སྙོམས་པ། བཟི་ཆེ།	ཁོག་སྲིན་འཇོམས་ཤིང་གཉན་སྐྲངས་རིགས་ལ་ཕན།<68>
སྙ་ལོ་སུམ་ཐང་།	བསིལ་བ། བཟི་མེད།	རྒྱུ་ལོང་སྣོད་ཀྱི་ཚད་པ་མ་ལུས་སེལ། །
སྙིང་ནད་ཀུན་ཕན།	བསིལ་དྲོད་སྙོམས་པ། བཟི་མེད།	སྙིང་ནད་སྤྱི་དང་ཁྱད་པར་སྙིང་གཟེར་འཇོམས། །
སྙིང་ཞོ་བདུན་པ།	དྲོ་བ། བཟི་མེད།	སྙིང་ནད་ཚ་གྲང་ཐམས་ཅད་དང་། །ཁྱད་པར་ཡིད་མི་བདེ་བ་སེལ། །<69>
ཏང་ཀུན་བརྒྱད་པ། (འཆི་མེད་ཨར་བརྒྱད།)	བསིལ་བ། བཟི་མེད།	ཁྲག་ཤེད་མཐོ་བའི་སྙིང་གི་ནད་ལ་ཕན་པ་ཡིན།
ཏིག་ཏ་ལྔ་ཐང་།	བསིལ་ཆེ། བཟི་མེད།	མཁྲིས་ཚད་སྨིན་སྡུད་སེལ་བར་བྱེད་པའི་མཆོག་། ཁྱད་པར་མཁྲིས་རིམས་རྒྱས་ཚད་སྨིན་པར་བྱེད། །
ཏིག་ཏ་དྲུག་ཐང་།	ཅུང་བསིལ། བཟི་མེད།	ཁྲག་ངན་རྩད་ནས་འབྱིན་པར་བྱེད།
ཏིག་ཏ་བརྒྱད་པ།	བསིལ་ཆེ། བཟི་མེད།	ཏིག་ཏ་བརྒྱད་པ་ཞེས་སུ་གྲགས་པ་འདིས། །མཁྲིས་ཚད་མིག་ཆུ་ཤ་མདངས་སེར་བ་འཇོམས། །
ཏིག་ཏ་དགུ་པ།	བསིལ་བ། བཟི་མེད།	མཁྲིས་ཚད་སེལ་བར་བྱེད།<70>
ཏིག་ཏ་བཅུ་པའི་སྤྱིན་ཤུབ།	བསིལ་བ། བཟི་མེད།	ལུས་ཀྱི་དྲོད་ཁམས་ཀྱི་ཆ་དག་ཚད་ལས་ལྷག་པར་འཕེལ་བའི་མཁྲིས་ཚད་ཀྱི་གཉན་གཟེར་གཅོག་པ་དང་། དེ་ལས་གྱུར་པའི་མགོ་བོ་ན་བ་དང༌། ཞེ་མེར་ལངས་པ། སྐྱུག་ལྡང་བྱེད་པ། ཁ་ཏིག་བྲོ་བ། སྐོམ་དད་ཆེ་བ་བཅས་ཀྱི་རྟགས་རྣམས་སེལ་ཏེ་མཁྲིས་ཚད་གཞོམ་པར་བྱེད་ཅིང་། མཆིན་པར་ཚ་བ་ཞུགས་པའི་ནད། མཆིན་མཁྲིས་ཡུལ་དུ་བབས་པའི་མ་སྨིན་གསར་དུས་ཀྱི་གཉན་རིམས་མཁྲིས་པ་རྩར་རྒྱུག་བཅས་ལ་ཕན་པ་ཡིན།
ཏིག་ཏ་ཉེར་ལྔ།	བསིལ་དྲོད་སྙོམས་པ། བཟི་མེད།	ཏིག་ཏ་ཉེར་ལྔའི་སྦྱོར་བ་འདིས། །ནད་གཞི་སྣོད་མཁྲིས་ལས་སྐྱེས་པའི། །མཁྲིས་ནད་ཚ་གྲང་མ་ལུས་སེལ། །
རྟ་ཟི་དམར་པོ། (བསིལ་སྦྱོར་བཅོ་ལྔ།)	བསིལ་ཆེ། བཟི་ཆེ།	རིལ་བུ་རྟ་ཟི་དམར་པོ་འདི། །ཚོད་རིམས་གཉན་དང་བསྡོངས་པ་ཡི། །བལ་ནད་འབྲུམ་པ་རྒྱུག་འགྱེལ་དང་། །མིག་སེར་གག་ལྷོག་གཉན་སྐྲངས་སོགས། །ཚད་རིམས་བཞི་བརྒྱ་རྩ་བཞིའི་ནད། །ཐམས་ཅད་སེལ་བ་ཐེ་ཚོམ་མེད། །སྐབས་མཚམས་ཐང་གིས་ཁ་བསྒྱུར་བྱ། །
རྟ་པགས་གསུམ་པའི་ཁཎྜ།	ཅུང་བསིལ། བཟི་མེད།	མགོ་ཡི་རྨ་རིགས་ཀུན་ལ་ཕན།
ཏྲ་ཡ་མ་ནུའི་ཐང་སྦྱོར།	ཅུང་བསིལ། བཟི་མེད།	འདུས་པའི་རིམས་དང་རིམས་ཆམ་མིག་སེར་དང་། །སྐྱ་རྦབ་འོར་ནད་མ་ལུས་སེལ་བར་བྱེད། །
སྟག་ཤའི་ཁཎྜ།	བསིལ་འབྲིང་། བཟི་འབྲིང་།	རྨ་རིགས་གཉན་སྐྲངས་གཉན་ཚད་གཅོད་པར་བྱེད། །
སྟག་ཤ་གསུམ་པ།	ཅུང་བསིལ། བཟི་མེད།	ཤ་ཡི་རྨ་རྣམས་གསོ་བར་བྱེད།
སྟག་ཤ་བརྒྱད་སྦྱོར།	བསིལ་བ། བཟི་མེད།	རུས་ཆགས་གསོ་ཞིང་ཤ་རོ་གཅོད་པའི་མཆོག །ཤའུ་གསོ་ཞིང་རྨ་རྣམས་རང་འབྱོར་བྱེད། །ཕྱི་ནས་འདེབས་ཤིང་ནང་དུ་བཏང་བ་ཡིན། །རུས་ཆག་གསོ་ན་སྤྱི་བཞུར་ཁུ་བས་དབུལ། །རྣག་མང་གསོ་ན་སྨན་རྟ་ཆུ་གྲང་བྱ། །
སྟག་ཤ་ཉེར་ལྔ།	བསིལ་བ། བཟི་མེད།	སྟག་ཤ་ཉེར་ལྔ་ཞེས་པ་འདི། །ལྐོག་རིགས་དུག་སོགས་གང་ལ་ཡང་། །ནུས་པ་གནམ་ལྕགས་ཐོག་ལས་མྱུར། །<72>
སྟབ་སེང་བརྒྱུད་པ།	བསིལ་བ། བཟི་མེད།	སྟབ་སེང་བརྒྱད་པས་བརྡབས་ཆག་རྨས་སྐྱོན་གྱིས། །རུས་པར་གཉན་ཚད་སྐྱེས་ནས་རྣག་ཆུ་འཛག །སྒལ་ཚིགས་ཁ་བྲལ་འབུར་དུ་དོན་པ་ཡི། །རྣག་ཆུ་བསགས་སོགས་རུས་གཅོང་གཉན་ཚད་སེལ། །
སྟར་བུ་པཉྩ།	བསིལ་བ། བཟི་མེད།	གློ་བའི་རྣག་ཁྲག་འདྲེན་པར་བྱེད་པ་ཡིན།
སྟར་བུ་སུམ་སྦྱོར།	དྲོ་བ། བཟི་མེད།	ཕོ་བའི་བེ་སྣབས་ཁ་ལ་འཕོང་། །སྐྲན་གྱི་བྲག་རི་ཐལ་བར་རློག །གྲང་རྣག་མཚོ་མོ་གཏིང་ནས་སྐེམ། །ཁོང་འབྲས་རི་བོ་རྩེ་ནས་བརྙིལ། །བྱ་སླ་དོན་ཆེ་ཤིན་ཏུ་ཟབ། །
སྟར་བུ་ལྔ་བ།	བསིལ་དྲོད་སྙོམས་པ། བཟི་མེད།	མགུལ་འགག་ནད་ཀྱི་གཉེན་པོ་ཡིན།
སྟར་བུ་དྲུག་པ།	བསིལ་དྲོད་སྙོམས་པ། བཟི་མེད།<73>	ཁྲག་ཚབས་ཁྲག་སྐྲན་སེལ།
སྟར་བུ་བདུན་པ།	བསིལ་དྲོད་སྙོམས་པ། བཟི་མེད།	མོ་ནད་ཁྲག་ཚབས་སེལ་བར་བྱེད། །
སྟར་བྱང་།	བསིལ་དྲོད་སྙོམས་པ། བཟི་མེད།	སྟར་བྱང་འདི་ནི་གཡང་ལྷུང་རྡོ་དབྱུག་ཕོག །དབུགས་མ་ཐོན་དང་ཁྲག་རླུང་སྟོད་འཚངས་དང་། །ངན་ཁྲག་སྟོད་ལྷུང་སྨུག་པོ་འགྱིངས་འགྲིལ་དང༌། །མ་ཞུ་སྐྲན་དང་ཤ་དུག་བཙན་དུག་སོགས། །མ་ལུས་སེལ་བྱེད་ནད་བརྒྱ་སྨན་གཅིག་ཡིན། །
སྟར་ཁྱུང་། །	བསིལ་དྲོད་སྙོམས་པ། བཟི་ཅུང་ཡོད།	སྟར་ཁྱུང་བརྡབས་ཚག་རུས་གས་ཟུག་གཟེར་ཆེ། །འགྲམས་འཁྲུགས་རླུང་ཁྲག་འཐབ་དང་གློ་ལུ་མང་། །གཉན་སྐྲངས་གཞོམ་ཞིང་གཉན་ཚད་རྒྱས་པ་འཇོམས། །
སྟར་བུ་བཅུ་གཅིག	བསིལ་དྲོད་སྙོམས་པ། བཟི་མེད།	བུད་མེད་རྒྱུ་ལོང་ཁྲག་མཁར་བཤིག་པར་བྱེད། །ཕོ་ལོང་རྒྱུ་མར་འཕོ་ཞིང་སྲིན་ལྟར་གཟེར། །མཁལ་རྐེད་དཔྱི་མིག་སྨད་དུ་ཁོལ་བ་དང་། །ཁྱད་པར་རྒྱུ་ཞབས་ཆུ་ཁུང་གཟེར་བ་སོགས། །ཚབས་བཅུ་མངལ་སྐྲན་དགུ་ཡི་བདུད་རྩི་ཡིན། །<74>
ལྟར་བུ་བཅོ་བརྒྱད།	བསིལ་དྲོད་སྙོམས་པ། བཟི་མེད།	ཁྲག་ཚབས་ཕོ་མཆིན་མཁལ་མར་བབས་པ་དང་། །ཟླ་མཚན་འགྱིང་འདྲིལ་འགགས་པ་ལ་སོགས་པ། །སྐྲན་ནད་མ་ལུས་འཇོམས་པའི་བདུད་རྩི་ཡིན། །
སྟར་བུ་བཅུ་དགུ།	བསིལ་དྲོད་སྙོམས་པ། བཟི་མེད།	སྟར་བུ་བཅུ་དགུ་ལོ་བརྒྱད་དྲི་ཆུས་དབུལ། །མ་ཞུ་བད་ཀན་དང་ག་མི་བདེ་ཞིང་། །ཁ་ཟས་མི་འཇུ་ཕོ་བ་སྦོས་ཞིང་སྒྲོགས། །ཁྱད་པར་མོ་ནད་ཁྲག་ཚབས་ཁྲག་སྐྲན་སེལ། །
སྟོང་ཟིལ་དྲུག་པ།	བསིལ་བ། བཟི་ཅུང་ཡོད།	རྣོ་བཏོན་ཁྱི་དུག་ངེས་པར་འཇོམས།
སྟོད་ལུགས་སྨན་སེར་ཆེན་མོ།	བསིལ་དྲོད་སྙོམས་པ། བཟི་ཆེ།	གསུམ་འཁྲིལ་བལ་ནད་མིག་སེར་ཅོག་འགྱེལ་དང་། །རིམས་རིགས་སྤོ་ཡོར་ཁྲག་མཁྲིས་རྩར་རྒྱུག་སོགས། །གཉན་ནད་མ་ལུས་ཀུན་ལ་འདི་རང་ལྷག །ཁྱད་པར་ཚད་པ་གཉན་བསྡོངས་སྨིན་མ་སྨིན། །མ་ཤེས་སྟོབས་ཆེན་ནད་ལ་ཞི་བྱེད་དུ། །བསྟེན་ན་མྱོང་བས་གྲུབ་པ་ཁྱད་པར་འཕགས། །<75>
ཐང་ཆེན་བདུན་པ།	བསིལ་བ། བཟི་མེད།	རྒྱས་ཚད་སེལ།
ཐང་ཆེན་བརྒྱད་པ།	བསིལ་བ། བཟི་མེད།	གཉན་ཚད་གཟེར་ཐུང་འཇོམས།
ཐང་ཆེན་བཅུ་བ།	ཅུང་བསིལ། བཟི་མེད།	མཁྲིས་ཚད་གསར་རྙིང་རྒྱས་ཚད་སྟོངས་ཚད་དང་། །ཁྱད་པར་འགྲམས་འཁྲུགས་གབ་ཚད་རྙོགས་ཚད་རིགས། །གཉན་ཚད་གཟེར་ཐུང་ཆམ་རིམས་ལ་སོགས་པ། །ཚ་བའི་ནད་ཀུན་སྨིན་སྡུད་གསོད་པའི་མཆོག །
ཐང་དམར་བཅུ་པ།	བསིལ་བ། བཟི་མེད།	རླུང་ཁྲག་འཐབ་དང་ཁྲག་ཚད་འཇོམས་པར་བྱེད། །
ཐང་ཆེན་ཉེར་ལྔ།	ཅུང་བསིལ། བཟི་མེད།	དུག་དང་སྨུག་པོ་ཚད་རྙིང་བྱེར་བ་སྡུད། །འདུ་བ་ཚ་གྲང་སྙོམས་ལ་དང་ག་འབྱེད། །རླུང་མི་སྐྱེ་ལ་བད་ཀན་མཁྲིས་པ་སེལ། །སྦྱོར་བའི་རྒྱལ་བོ་གདོང་ནག་མཁས་པའི་ལུགས། །ཐང་དུ་གསུངས་ཀྱང་ཕྱེ་རིལ་ཆུ་བསྐོལ་དབུལ། །འདུས་རྟགས་ལུས་ལྕི་ཁ་སྐམ་དང་ག་འགག །ཕོ་བ་ན་ལ་རྩ་ཆུའི་ཚ་བ་སྐྱེས། །དེ་དུས་དངོས་གཞིའི་སྤྱི་སྨན་གང་འོསབསྟེན།<76>
ཐང་ཆེན་ཉེར་ལྔ་ཁ་ཚར་ཅན།	ཅུང་བསིལ། བཟི་མེད།	དུག་དང་། བད་ཀན་སྨུག་པོ། ཚད་པ་རྙིང་པ་སོགས་ལུས་ལ་བྱེར་བ་རྣམས་ཁོང་དུ་བསྡུ་ཞིང་། འདུ་བ་ཚ་གྲང་འཁྲུགས་པ་སྙོམས་པར་བྱེད་པ་དང་། རླུང་མི་སྐྱེ་ལ་བད་ཀན་དང་མཁྲིས་པའི་ནད་ཀྱང་སེལ་བར་བྱེད། དེ་མིན་ཟས་ཀྱི་དང་ག་འགག་པ་དང་། ཁོང་ཁྲག་ཤོར་བ། ཕོ་བ་དང་མཆིན་པར་ན་ཟུག་གཏོང་བ་སོགས་ལ་དམིགས་བསལ་གྱི་ཕན་ནུས་ལྡན་ཡོད། །
ཐང་ཕྲོམ་དཀར་པོའི་ཁཎྜ། (ཝང་ཏ་ཁཎྜ།)	བསིལ་བ། དུག་ཆེ།	ཟུག་གཟེར་གཅོག་ཅིང་གཉན་སྐྲངས་འཇོམས་པ་ཡིན། ཕྱི་ལུགས་གསོ་རིག་ལྟར་ན་སྨན་འདིའི་གྲུབ་ཆ་བླངས་ཏེ་ནད་ཐོག་སྐབས་སུ་སྦྲིད་སྨན་དུ་བཀོལ་སྤྱོད་བྱེད་བཞིན་མཆིས།
ཐིག་སྨན་ཆེན་མོ།	ཅུང་བསིལ། བཟི་ཅུང་ཡོད།	ཐིག་སྨན་གར་ཆོང་མིན་པའི་རྟ་ལ་སྐྱོན། །ཁོང་དུ་བསྟེན་པས་མེ་ལྟར་འཆིང་ནང་ནས། །དྲས་འབེབས་མོ་དགོས་རྩ་མདུད་གཞོམ་པ་གསོ། །གས་པ་སྦྱོར་ལ་ཆག་པ་རུས་མདུད་འགྲིགས། །རྡིབ་པ་འདེགས་ཤིང་གྲུམས་པ་ལུགས་སུ་ཚུད། །ཀླད་རྒྱ་རལ་ཚེམ་ཀླད་རྒྱུ་ཆད་པ་མཐུད། །ཀླད་མདོག་སྔོན་པོར་སོང་ན་རང་མདོག་དཀར། །ཀླད་སྐྱོན་ཁ་ལྐུགས་པ་ཡང་དབྱེ་བ་འབྱེད། །རུས་འཛེར་ཕྱིར་བུད་ཤའུ་ཟག་ལམ་འཚོབ། །མིག་འགྲིབ་པ་ལ་མཆོག་ཏུ་བསྔགས་པ་ཡིན། །འདི་ལས་གཞན་དུ་གབ་སྦས་ཡོད་རེ་ཀན། །<77>
ཐུན་གསུམ་ཆ་མཉམ་རིལ་བུ།	དྲོ་བ། བཟི་མེད། ན་མངལ་སྐྲུན་ཁྲག་སྐྲུན་ཐལ་བར་རློག །
ཐེངས་གསོས་དགུ་བ།	དྲོ་བ། བཟི་མེད།	རིམས་ཚད་ཚ་བའི་ནད་རིགས་ཡོད་དོ་ཅོག །ཁྱད་པར་ཚད་གསར་དག་ལ་འདི་རང་བསྔགས། །
ད་ཆུ་བདུན་སྦྱོར།	བསིལ་དྲོད་སྙོམས་པ། བཟི་མེད།	ལྕགས་ཀྱི་ཕ་བོང་བཞུ་ནུས་ན། །ཚ་གྲང་སྐྲན་རྣམས་སྨོས་ཅི་དགོས། །
ད་དྲིག་བརྒྱུད་པ།	བསིལ་དྲོད་སྙོམས་པ། བཟི་མེད།	ཚ་གྲང་ལྡན་འདུས་ལ་སོགས་དང་། །འཁྲུ་བ་གསར་དང་རྙིང་སོགས་མ་ལུས་གཅོད། །
ད་བྱིད་བརྒྱུད་སྦྱོར།	དྲོ་བ། བཟི་མེད།	ཆུ་སོ་ཟུག་དོང་རྡེའུ་ནད་ཆུ་འགགས་སོགས། །ཀུན་ལ་ཕན་པའི་མན་ངག་ཤིན་ཏུ་ཟབ། །
ད་བྱིད་དགུ་བ།	དྲོ་བ། བཟི་མེད།	ལུས་ཀྱི་སྟོབས་སྐྱེད་ཅིང་། མཁལ་མའི་དྲོད་སྐྱེས་ས་བོན་ཟད་པ་གསོ།
ད་བྱིད་བཅུ་གསུམ།	དྲོ་ཆེ། བཟི་ཆུང་།<79>	ད་བྱིད་བཅུ་གསུམ་པ་ཡི་སྦྱོར་བ་འདིས། །ཁུ་བ་ཟད་པ་འཕྲལ་དུ་སྐྱེད་བྱེད་དེ། །ས་བོན་གསོ་ཞིང་ཕོ་མཚན་རྒྱས་པར་བྱེད། །རྒན་པོ་ཡིན་ཡང་གཞོན་ནུ་ལྟ་བུར་སྤྱོད། །འདོད་པ་ཅི་འདོད་བཞིན་དུ་ལས་སུ་རུང་། །
ད་བྱིད་སྐྱིན་གོར།	དྲོ་ཆེ། བཟི་མེད།	ད་བྱིན་སྦྱིན་གོར་ནས་གསེབ་ཟླ་གཅིག་རིང་། །བསྙལ་ནས་བཏང་ན་ལུས་ཀྱི་སྟོབས་སྐྱེད་ཅིང་། །མཁལ་མའི་དྲོད་སྐྱེས་ས་བོན་ཟད་པ་གསོ། །
ད་ལིས་ཅུར་ནིས།	དྲོ་བ། བཟི་མེད།	གྲང་ནད་ཀུན་སེལ་ལྷག་པར་བད་ཀན་འཇོམས།
དེ་ལིས་འཇུ་བྱེད།	ཅུང་དྲོ་བ། བཟི་མེད།	ད་ལིས་འཇུ་བྱེད་རིལ་བུས་སྐྱ་རྦབ་འཇོམས། །
ད་ལིས་བློན་པོའི་སྦྱོར་བ།	དྲོ་བ། བཟི་མེད།	ཚད་ལྡན་སྦྱར་བས་འཁྲུ་སྐྱུག་དབུགས་མི་བདེ། །གཞུང་འབྲུམ་སྐྲུན་དང་སྐྱ་རྦབ་གློ་ནད་སེལ། །
ད་ལིས་སུམ་ཐང་།	བསིལ་དྲོད་སྙོམས་པ། བཟི་མེད།	སྙིང་འདར་མཆིན་རྒུད་མ་ཞུ་ངལ་བ་སེལ།
ད་ལིས་དྲུག་པ།	དྲོ་བ། བཟི་མེད།	ཚད་ལྡན་སྦྱར་བས་འཁྲུ་སྐྱུག་དབུགས་མི་བདེ། །གཞང་འབྲུམ་སྐྲུན་དང་གློ་ནད་སྐྱ་རྦབ་སེལ། །
ད་ལིས་བདུན་སྦྱོར།	བསིལ་དྲོད་སྙོམས་པ། བཟི་མེད།	སྙིང་ལ་རླུང་ཞུགས་ཡིད་མི་བདེ་བ་སེལ།
ད་ལིས་བརྒྱད་པ།	བསིལ་དྲོད་སྙོམས་པ། བཟི་མེད།	བད་ཀན་ནད་དང༌། མ་ཞུ་བ། ཕོ་བ་སྦོས་བརྒྱངས་བྱེད་པ། ཁ་ཟས་ལ་དང་ག་མེད། གློ་ལུ་དབུགས་བསགས་ལུས་པོ་སྐྲངས་སྦོས་ཆེ། སྐྱ་རྦབ་ཚ་གྲང་ལྡན་འདུས་ཆུ་འགག་སེལ།
ད་ལིས་བཅུ་དྲུག	བསིལ་དྲོད་སྙོམས་པ། བཟི་མེད།	སྦྲང་དང་བུ་རམ་རྟར་སྐྱོན་པས། སྨན་ནུས་མྱུར་དུ་འབྱིན་པར་བྱེད། །མ་ཞུ་གླང་ཐབས་ཕོ་བ་སྦོས། །ཚ་གྲང་འཐབ་པའི་ནད་རྣམས་དང༌། །སྟོད་འཚངས་བད་རླུང་མགོ་འཁོར་དང༌། །གློ་ལུ་སྐད་འགགས་ལུས་པོ་སྐྲངས། །སྐྱ་རྦབ་ས་ཆུ་མི་ཐུབ་པར། །སླེབ་པས་ཆོག་པ་མྱོང་བྱང་ཡིན། །<81>
ད་ལིས་བཅོ་བརྒྱད།	བསིལ་དྲོད་སྙོམས་པ། བཟི་མེད།	ད་ལིས་བཅོ་བརྒྱད་ཅེས་སུ་གྲགས་པ་འདིས། །སྤྱིར་དུ་རྩ་དཀར་ནད་དུ་གྱུར་བ་དང་། །སྒོས་སུ་ཡན་ལག་ཞ་སྦྲིད་སྐམ་པ་སོགས། །ནད་ཀུན་སེལ་བྱེད་སྨན་གྱི་ནོར་བུ་ཡིན། །
ད་ལིས་ཉེར་ལྔ།	བསིལ་དྲོད་སྙོམས་པ། བཟི་མེད།	མ་ཞུ་བད་ཀན་དང་ག་མི་བདེ་དང་། །འོར་དང་སྐྱ་རྦབ་དམུ་རྫིང་འཁྲུགས་པའི་ནད། །མཁལ་རྐེད་སྨད་ཀྱི་གྲང་རླུང་མ་ལུས་འཛོམས། །
དྭ་ཏྲིག་ཉེར་ལྔ།	བསིལ་བ། བཟི་མེད།	དྭ་ཏིག་ཉེར་ལྔའི་སྦྱོར་བ་འདིས། །ཚད་པ་རྒྱུ་མར་བབས་པའི་རིགས། །དམར་བཤལ་རྒྱུ་རིམས་རྒྱུ་རྒན་དང་། །སྨུག་པོ་ཐུར་བབས་ཚ་འཁྲུ་དང་། །གཉན་ནད་རྒྱུ་གཟེར་ལ་སོགས་པ། །རྒྱུ་ལོང་ནད་གྱུར་ཁྲག་བཤལ་རིགས། །དམར་སེར་སྐྱ་སོགས་འཁྲུ་བ་གཅོད། །
དྭངས་མ་གནས་འཇོག་ཁ་འཛིན་ཅན། །	བསིལ་དྲོད་སྙོམས་པ། བཟི་མེད།	དྭངས་མ་གནས་འཇོག་སེ་འབྲུ་སྟེང་། །དོམ་མཁྲིས་བསྣན་པ་ཚང་གིས་ཕུལ། །གཞང་འབྲུམ་ནད་ལ་མཆོག་ཏུ་ཕན། །
དྭངས་གནས་འཇམ་འབྲས་བསྣན་པ།	ཅུང་དྲོད། བཟི་མེད།	གྲང་བ་དཀར་པོ་འཛག་པར་ཤིན་ཏུ་ཕན།
དྭངས་མ་ཆུ་འདྲེན།	དྲོ་བ། བཟི་མེད།	ཆུ་རིགས་བཅོ་ལྔ་འདྲེན་ཞིང་སྐེམ་པར་བྱེད།
དར་ལྕེ་བཞི་ཐང་།	བསིལ་བ། བཟི་མེད།	ཚད་པའི་ནད་རིགས་མ་ལུས་སེལ་བར་བྱེད།
དྭངས་བཙོ།	དྲོ་བ། བཟི་མེད།	ཕོ་བ་དང་མཆིན་པའི་ནད་ཀྱི་ཐུན་མོང་གི་སྨན།
དར་ཕུག་བྲེ་ག་བཅུ་གསུམ།	དྲོ་བ། བཟི་མེད།	སྒང་ནད་མཁལ་རྐེད་འགྲམས་དང་འོར་ལྷུང་དང༌། །ཚ་གྲང་གང་གིས་འབྲས་བུ་སྐྲངས་པའི་ནད། །མ་ལུས་སེལ་བ་ཁོ་བོའི་མྱོང་གྲུབ་ཡིན། །
དུག་བཅོས་ངོ་མཚར་སྲོག་སྐྱོབ།	བསིལ་བ། བཟི་མེད།	ཚ་གྲང་སྦྱར་བའི་ཆིབས་པ་བསྐྱོན། །དུག་གི་ནད་ལ་བདུད་རྩི་འདྲ། །
དུག་ཉུང་བཞི་ཐང་། (ཨིཎྜ་བཞི་ཐང་།)	བསིལ་བ། བཟི་མེད།	ཨིནྡྲ་བཞི་ཐང་རྒྱུ་ལོང་སྣོད་ཚད་སེལ། །དེ་ལ་ཀ་བེད་འབྲས་བཏབ་ཚད་འཁྲུ་གཅོད། །
དུག་ཉུང་བཅུ་གཅིག	བསིལ་དྲོད་སྙོམས་པ། བཟི་མེད།	ཚ་གྲང་མཁྲིས་ནད་མ་ལུས་སེལ་བར་བྱེད།
དུག་ནད་སྤྱི་སྨན།	བསིལ་དྲོད་སྙོམས་པ། བཟི་མེད།	དུག་རིགས་ཀུན་ལ་ཐེངས་པས་ཆོག །
དུང་དཀར་བཅུ་གཉིས།	བསིལ་དྲོད་སྙོམས་པ། བཟི་མེད།	ལུས་ཀྱིས་མནར་བ་མ་གཏོགས་པ། །གྲང་མཁྲིས་འཇོམས་ལ་འདི་ཚུངས་སྨན། །འཛམ་གླིང་འདི་ན་མེད་དོ་སྐད། །<84>
དུང་རུ་བཅོ་བརྒྱུད།	བསིལ་དྲོད་སྙོམས་པ། བཟི་མེད།	དུང་རུ་བཅོ་བརྒྱད་ཅེས་སུ་གྲགས་པ་འདིས། །སྨུག་པོ་གྲང་ཅན་དུག་ཐབས་ཡུལ་ནས་འདོན། །
དེ་བ་བཅུ་བ།	བསིལ་བ། བཟི་མེད་།	བལ་ནད་རིམས་ནད་ཀུན་གྱི་སྤྱི་སྨན་དང་། །ཁྱད་པར་གཟེར་གྱི་རིགས་ལ་བསྔགས་པ་ཡིན། །
དོང་གྲ་བདུན་སྦྱོར།	བསིལ་དྲོད་སྙོམས་པ། བཟི་མེད།	མ་ཞུ་བ་དང་བད་ཀན་ལྷེན། །ལྕགས་དྲེག་ལ་སོགས་གྲང་ནད་སེལ། །
དོང་གྲ་བཅུ་གཉིས།	དྲོ་བ། བཟི་མེད།	ལོང་རླུང་སྦོས་འཁྲོག་འཇོམས་པའི་མཆོག་ཡིན་ནོ། །
དོམ་མཁྲིས་བདུན་པ།	ཅུང་བསིལ། བཟི་མེད།	རྨ་ཚད་རྩ་རུ་བྱེར་བ་འཇོམས།
དྲང་སྲོང་ཨར་བརྒྱད།	བསིལ་དྲོད་སྙོམས་པ། བཟི་མེད།	ཀ་ར་སྦྱར་བས་ཁྲག་རླུང་འཐབ། །མདུན་རྒྱབ་གཟེར་དང་གློ་སོར་སེལ། །
དྲེག་ཐང་གསུམ་སྦྱོར།	བསིལ་བ། བཟི་མེད།	དྲེག་ཐང་གསུམ་སྦྱོར་དྲེག་ནད་སེལ་བར་བྱེད། །
དྲེག་གྲུམ་ཆུ་སེར་ཚ་སེལ་དངུལ་ཆུ་ཉེར་ལྔ།	བསིལ་དྲོད་སྙོམས་པ། བཟི་མེད།	དྲེག་གྲུམ་ཆུ་སེར་དཀར་ནག་རྐང་འབམ་དང་། །མཁལ་ཚད་མངལ་ཚད་མོ་ནད་ཁྲག་ཚབས་རིགས། །མཁལ་རྩ་འགྲམས་འཁྲུགས་ཆུ་སེར་པགས་ནད་དང་། །ཚ་གླང་དམར་བཤལ་རྩ་དཀར་འབྲས་སུརྱ། །གཉན་སྲིན་རྒྱུ་ལོང་ཚད་རིགས་མ་ལུས་སེལ། །
དྲེག་ནད་སེལ་བྱེད་ཙན་དན་ཉེར་ལྔ།	བསིལ་བ། བཟི་མེད།	དྭངས་མ་གནས་འཇོག་ཆུ་སེར་རང་སར་སྐེམ། །དྲེག་ནད་མ་ལུས་འཇོམས་ཞེས་བྱང་ལྷུན་ལུགས། །
བདུད་རྩི་རིལ་དཀར།	དྲོད་ཆེ། བཟི་མེད།	བདུད་རྩི་རིལ་དཀར་ཞེས་པ་འདི་ཡིས་ནི། །མ་ཞུ་འཇུ་ཞིང་ཕོ་བའི་མེ་དྲོད་སྐྱེད། །ལྷེན་དང་སྐྲུན་བཤིག་བད་ཀན་ལྕགས་དྲེག་འགོག །སྐྱ་རྦབ་འཇིལ་ཞིང་འོར་དང་དམུ་ཆུ་སྐེམ། གྲང་སྲིན་གླང་ཐབས་ནད་ལ་བདུད་རྩི་འདྲ། །<86>
བདུད་རྩི་སླེབས་ཆོག	བསིལ་བ། བཟི་འབྲིང་།	རིམས་ཚད་སྨིན་སྡུད་གསོད་པར་བྱེད་པའི་སྨན།
བདུད་རྩི་འཆི་གསོས། (གློ་གསོས།)	ཅུང་བསིལ། བཟི་མེད།	བདུད་རྩི་འཆི་གསོས་ཞེས་བྱ་འདིས། །གློ་གསར་གློ་རྙིང་གློ་ལུ་དང་། །དྲི་མི་ཞིམ་པའི་གློ་ནད་དང་། །སྐྱ་སོབ་རྣག་ཏུ་ལུ་བ་ལ། །བདུད་རྩི་འདྲ་སྟེ་ཤིས་པ་ཡིན། །
བདུད་རྩི་གསུམ་སྦྱོར། (ཅོང་ཞི་གསུམ་སྦྱོར། >	བསིལ་དྲོད་སྙོམས་པ། བཟི་མེད།	བདུད་རྩི་གསུམ་སྦྱོར་ཞེས་བྱ་སྟེ། །ཞིབ་བཏགས་གར་ཆང་རྟ་ལ་སྐྱོན། །སྟོད་དུ་བད་ཁྲག་རྒྱས་པ་དང་། །སྨད་དུ་མཆིན་ཁྲག་ལྷུང་བ་དང་། །བྲང་ཚ་ཆུ་སྐྱུར་སྐྱུགས་པ་དང་། །མགོ་དང་ཡན་ལག་ལ་སོགས་ཀྱི། །རུས་ཆག་ལུགས་སུ་འཛུད་པ་དང་། །བད་མཁྲིས་ཟག་ཁུ་གཅོད་པའི་མཆོག །
བདུད་གསུམ་འཕྲུལ་འཁོར།	བསིལ་དྲོད་སྙོམས་པ། བཟི་མེད།	ཕོ་མཆིན་གཟེར་བ་དང་། བྲང་ཚ་བ། ཆུ་སྐྱུར་སྐྱུག་པ། མཆིན་ཁྲག་རྒྱས་ལྷུང་། ཕོ་སྐྲུན་སོགས་ལ་བསྔགས།
བདུད་ཏིག	ཅུང་བསིལ། བཟི་མེད།	བདུད་ཏོག་སྟོད་གཟེར་ཁྲག་མཁྲིས་སྣོད་ལྟུང་དང༌། །བད་ཁྲག་ཞེན་པས་བྲང་ཚ་ཆུ་སྐྱུར་དང་། །ཟས་མི་ལེན་ཞིང་དང་ག་འགགས་པ་སོགས། །མྱུར་དུ་འབྱེད་ཅིང་དབང་སེལ་རོ་རྙེད་འགྱུར། །
བདུད་རྩི་ལྔ་ལུམས།	བསིལ་དྲོད་སྙོམས་པ། བཟི་མེད།	བདུད་རྩི་ལྔ་ཡི་ལུམས་ཀྱིས་ནི། །ལུས་སྤྱིའི་འདུ་བ་སྙོམས་བྱེད་ཅིང་། །དྲེག་གྲུམ་ཡན་ལག་རེངས་འཁུམས་སྐྱོན། །ཀོ་ལེར་ངན་སྐྲངས་འདོན་པའི་མཆོག །དུག་དང་ཚ་བ་རྙིང་རྙོགས་སོགས། །ཤ་པགས་རྩ་རུས་ལ་ཞེན་པ། །མ་ལུས་བ་སྤུའི་བུ་གར་འདྲེན། །
བདུད་རྩི་ལྔ་སྦྱོར། (འདུ་བ་སྤྱི་སྙོམས། ཅོང་ཞི་ལྔ་སྦྱོར།)	བསིལ་དྲོད་སྙོམས་པ། བཟི་མེད།	བདུད་རྩི་ལྔ་ཡི་སྦྱོར་བ་བསྐོལ་གྲང་གིས། །ཞོགས་གཉིས་བཏང་བས་རོ་རྒྱབ་རྩིབ་ལོག་གཟེར། །དང་ག་འགག་དང་ཁ་མངལ་སྐྱིད་པ་སྐྱུར། །ཆུ་ཚན་ཆུ་སྐྱུར་སྐྱུག་པ་ལ་སོགས་པ། །བ་མོར་ཉི་ཤར་བཞིན་དུ་འཇོམས་པར་བྱེད། །
བདུད་རྩི་དྲུག་སྦྱོར།	དྲོ་བ། བཟི་མེད།	རྒས་དཀའ་སུ། ལུས་སྟོབས་གསོ་ཞིང་ཚེ་བསྲིངས་བ་དང་། མཁལ་དྲོད་ཉམས་པ། ས་བོན་འཛགས་པ། མཚན་གཉིད་མི་ཁུག་པ། རྐང་ལག་རེངས་པ་སོགས་ལ་ཕན།
བདུད་རྩི་བཅུ་བ།	བསིལ་དྲོད་སྙོམས་པ། བཟི་མེད།	བདུད་རྩི་བཅུ་བ་བད་ཀན་དང་། མཁྲིས་པ་ལས་གྱུར་པའི་གཅིན་སྙི་ཟ་ཁུའི་ནད་རིགས་ལ་ཕན། །
བདུད་རྩི་བཅུ་གཅིག (ཨ་གར་བཅུ་གཅིག)	བསིལ་དྲོད་སྙོམས་པ། བཟི་མེད།	བདུད་རྩི་བཅུ་གཅིག་སྦྱོར་བས་སྙིང་རླུང་ནད། །ནུ་མཆིན་གཟེར་ཞིང་བད་རླུང་མགོ་ནད་དང༌། །བད་ཁྲག་བྲང་ཚ་ཆུ་སྐྱུར་ལངས་པར་ཕན། །
བདུད་རྩི་བཅུ་གསུམ།	བསིལ་དྲོད་སྙོམས་པ། བཟི་མེད།	བད་རླུང་དབུགས་མི་བདེ་བ་འཇོམས་པའི་མཆོག
བདེ་ལྡན་རབ་འབྱམས།	བསིལ་དྲོད་སྙོམས་པ། བཟི་མེད།	གཟེར་ནད་ཀུན་ལ་བདུད་རྩི་འདྲ། །ཁྲག་རླུང་ནད་སེལ་བསྟོད་འཁྱུགས་འཇོམས། །
བདེ་བྱེད་སྙོམས་ལྡན།	བསིལ་དྲོད་སྙོམས་པ། བཟི་མེད།	བདེ་བྱེད་སྙོམས་ལྡན་ཞེས་བྱ་སྨན་གྱི་མཆོག །བད་ཀན་ལྡན་འདུས་ནད་རིགས་མཐའ་དག་ལ། །ཕྱི་ཡི་ནད་ནི་སྦྲུལ་ཤུན་ལྟ་བུར་འབྱེད། །ནང་ནད་བ་མོ་ཉི་ཤར་ཉིད་དང་མཚུངས། །
བདེ་བྱེད་ཀུན་ཕན།	བསིལ་དྲོད་སྙོམས་པ། བཟི་མེད།	སྨན་མཆོག་འདི་ཡི་ཕན་ཡོན་ནི། །རླུང་མཁྲིས་བད་ཀན་ལ་སོགས་པ། །ཕྱི་ནང་ནད་ཀུན་ཕལ་ཆེར་འཇོམས། །ཁྱད་པར་ཕོ་བའི་ནད་ལ་བསྔགས། །འདུས་པའི་ནད་རྣམས་མ་ལུས་སེལ། །མཆིན་ནད་གསར་རྙིང་ཀུན་ལ་ཕན། །མདོར་ན་ལུས་སྤྱིའི་འདུ་བ་སྙོམས། །ཞལ་ཤེས་བཞིན་དུ་བསྟེན་གྱུར་ན། །ཟུངས་བདུན་ཁམས་ཀྱི་ནུས་པ་སྐྱེད། །
བདེ་བྱེད་བརྒྱད་པ།	དྲོ་བ། བཟི་ཅུང་ཡོད།	ཕོ་དྲོད་སྐྱེད་ཅིང་ཟས་མི་འཇུ་བར་ཕེན། །
བདེ་བའི་མྱུ་གུ། (ཟླ་ཤེལ་བདེ་མྱུག ཅོང་ཞི་བཅུ་བདུན།)	བསིལ་དྲོད་སྙོམས་པ། བཟི་མེད།	སྤྱི་འཇོམས་བདེ་བའིམྱུ་གུ་ཡིས། ཁྲག་མཁྲིས་ཕོ་བར་ལྟུང་བ་དང་། །སྨུག་པོ་ཁྲག་སྐྲན་འདྲིལ་བ་དང་། །མེ་ཉམས་མ་ཞུ་གསར་རྙིང་སོགས། །ཕོ་ནད་ཚ་གྲང་མཐའ་དག་སེལ། །
བདེ་བྱེད་ཆུ་བསྒྱུར།	དྲོ་བ། བཟི་མེད།	བདེ་བྱེད་ཆུ་བསྒྱུར་ཆུང་འབྲིང་ཆེ། །ཕྱེ་མ་འུ་སྐྱུར་ལྷ་མོ་ཡིས། །ཐང་གིས་ཕུལ་བཏང་ཚ་གྲང་མཉམ། །རྩ་སྦུབས་འགགས་སྦྱོང་བྱེར་ཟག་དང་། །ལྡན་འདུས་ལ་སོགས་ཆུ་རིགས་ཀུན། །གསང་བའི་ལམ་དུ་འདྲེན་པའི་མཆོག །
མདེའུ་འབྱིན་དྲུག་པ།	བསིལ་དྲོད་སྙོམས་པ། བཟི་མེད།	མངལ་ཚད་སེལ་ཞིང་བུ་དང་ཤ་མ་ཐོན། །
མདེའུ་འབྱིན་ཉེར་ལྔ།	བསིལ་དྲོད་སྙོམས་པ། བཟི་འབྲིང་།	མདེའུ་འབྱིན་ཉེར་ལྔ་ཚ་གྲང་ཆུས་ཕུལ་བས། །བུད་མེད་བུ་དང་ཤ་མ་མྱུར་དུ་འབྱིན། །མངལ་ནད་སེལ་ཞིང་ཟླ་མཚན་འགྱིངས་པ་འདྲོངས། །མོ་ནད་རྒྱུ་ཞབས་སྦོས་གཟེར་ལྡང་དུབ་ཆེ། །ཟླ་མཚན་འོང་སྙན་བྱེད་ཅིང་མི་ཐོན་འགྱིངས། །ཅུང་ཟད་ཐོན་པ་ནག་ཅིང་རུལ་ལ་སྐ། །དེ་ལ་སྨན་མཆོག་འདི་ནི་བདུད་རྩི་འདྲ། །ཧ་ཅང་ཐལ་ན་མངལ་ལུག་བུ་སྣོད་འབྱིན། །
མདོང་རྩེ་ཉེར་ལྔ་རིལ་བུ།	བསིལ་བ། བཟི་མེད།	མིག་ནད་ཀུན་སེལ་མུན་པར་ཉི་ཤར་མཚུངས། །<91>
མདོངས་ཐལ་ཉེར་ལྔ།	བསིལ་བ། བཟི་མེད།	འབམ་རིགས་གསུམ་ལ་སྨན་འདི་རྣོ་ཞིང་བསྔགས། །ཁྱད་པར་སྨད་དུ་བབས་པའི་བདུད་རྩི་ཡིན། །
འདྲེ་ཚེར་ལྡེ་གུ།	དྲོ་བ། བཟི་མེད།	མཁལ་མའི་མེ་དྲོད་གསོ་ཞིང་། བད་ཀན་དང་སྐྱ་རྦབ་ནད་ཀྱི་དབང་གིས་ཟུངས་ཁྲག་ཚད་ལས་དམས་པ་དང་། ཁྲག་ཤེད་དམའ་བ་བཅས་ལ་ཕན།
རྡོ་རྗེ་རབ་འཇོམས། (ཡ་སྲིན་བཅུ་པ།)	ཅུང་བསིལ། བཟི་འབྲིང༌།	རྡོ་རྗེ་རབ་འཇོམས་ཞེས་བྱ་བས། །ལིང་ཏིག་ཤིན་གཟེར་ན་བ་འཇོམས། །ཁྲག་རླུང་འཁྲུགས་པའི་ནད་རྣམས་དང་། །ཡ་མ་དཀར་ནག་ཁྲ་གསུམ་ལ། །རྡོ་རྗེ་ཕ་ལམ་བཞིན་དུ་འཇོམས། །རིལ་བུ་ཕྱེ་མ་གང་ཡང་རུང་། །ཟུར་མཁར་མཁས་པའི་ཟབ་ཁྱད་ཡིན། །
རྗེ་ཁྲག	བསིལ་བ། བཟི་འབྲིང་།	རྡོ་ཁྲག་ཡ་མ་མགོ་སྲིན་ནད། །མགོ་གཟེར་སྣ་འགགས་སྣ་ནས་ཁྲག་རྣག་འཛག །མིག་རིམས་ནད་ཀྱི་དམར་ཚག་ལིང་ཏོག་སེལ། །<32>
རྡོ་ཐལ་ཆིག་ཐང་།	དྲོ་བ། བཟི་མེད།	རྡོ་ཐལ་ཆིག་ཐང་ཕོ་བའི་བད་ཀན་བཤིག
རྡོ་ཐལ་དྲུག་པ།	དྲོ་ལ་རྣོ་བ། བཟི་མེད།	མ་ཞུ་གསར་རྙིང་སྐྲན་རིགས་བཤིག་པར་བྱེད།
རྡོ་སྦྱོར་བརྒྱད་པ།	བསིལ་བ། བཟི་མེད།	འབམ་མཇུག་ཆུ་རྒྱུས་འཁུམས་ལ་མཆོག་ཏུ་ཕན། །
རྡོ་ཐལ་ཉེར་ལྔ།	བསིལ་བ། བཟི་མེད།	རྡོ་ཐལ་ཉེར་ལྔའི་སྦྱོར་བ་འདི། །ཕུན་ཆུང་གྲངས་མང་ཚ་གྲང་རྟར། །བསྐྱོན་ནས་བཏང་བས་སྐྲན་རིགས་ལ། །ཐེངས་པས་མྱོང་བས་གྲུབ་པ་དང་། །སྐྲན་རིགས་བཅོ་བརྒྱད་གང་ལ་ཡང་། །འདི་ལས་ལྷག་པ་ཡོད་རེ་ཀན། །
རྡོ་ཞུན་ལྔ་བ།	བསིལ་དྲོད་སྙོམས་པ། བཟི་མེད།	གཉན་སྲིན་གླང་ཐབས་ཕོ་ལོག་དང༌། །བད་ཀན་ལྟོ་སྦོས་ལ་སོགས་འཇོམས། །
རྡོ་ཞུན་བཅུ་གཅིག	བསིལ་བ། བཟི་མེད།<93>	མཆིན་ཚད་རྒྱས་པའི་བདུད་རྩི་ཡིན།
རྡོ་ཞུན་བཅུ་བདུན།	བསིལ་དྲོད་སྙོམས་པ། བཟི་མེད།	འབམ་ལོག་སྐྲངས་ཧྲིབ་འཇོམས་པའི་གདམས་པ་ཡིན། །སྟོད་ཀྱི་ནད་རྒྱས་གཉེན་པོ་མ་ཆོམ་བར། །སྨད་ཀྱི་ཆུ་རྒྱུས་མི་འདུལ་མན་ངག་ཡིན། །
སྡིག་སྲིན་བཅོ་བརྒྱད།	དྲོ་བ། བཟི་མེད།	ཆུ་ཡི་མཁར་བརྒྱད་བཤིག ཚ་ཆུ་གྲོང་ཆུ་སོགས་བརྟག་མི་དགོས། །ལྡན་སོགས་ཆུ་རིགས་ཀུན་ལ་ཕ་ལམ་འདྲ། །
སྡིག་སྲིན་ཉེར་ལྔ།	དྲོ་བ། བཟི་མེད།	ཆུ་ཆང་གིས་འཕུལ་མཁལ་ནད་གསར་རྙིང་དང་། །མཁལ་རྩ་འགྲམ་དང་ཆུ་འགགས་མཁལ་འབྲས་སྐྲངས། །མཁལ་འགྲམ་ལ་སོགས་ནད་ལ་ཐེངས་ཆོག་ཡིན། །
སྡེར་མོ་དགུ་བ།	ཅུང་བསིལ། བཟི་མེད།	ཀ་ར་སྦྱར་བའི་ཆུ་སྲིན་སྡེར་མོ་དགུ། །སྣོད་དུ་ཚ་གྲང་འཐབ་དང་སྨུག་སེར་འཇོམས། །<94>
དེག་བྱུག	ཅུང་བསིལ། བཟི་མེད།	དྲེག་ནད་སེལ་ལོ།
དྲོད་གསུམ་ཐང་།	དྲོ་བ། བཟི་མེད།	གྲང་རླུང་གྲང་ནད་ཀུན་ལ་ཕན་པ་ཡིན། །
ནཱ་རོ་སུམ་སྦྱོར།	ཅུང་བསིལ། བཟི་མེད།	གག་ལྷོག་ནད་ལ་བདུད་རྩི་འདྲ། །
ནག་མཚུར་གསུམ་ཐང་།	བསིལ་དྲོད་སྙོམས་པ། བཟི་མེད།	ནག་མཚུར་སེང་ཕྲོམ་ཨ་རུའི་གྲང་ཐང་གིས། །མཁུར་བཀང་ཁ་ཡི་ཁྲག་ནད་ཟུག་གཟེར་འཇོམས། །
ནག་པོ་དགུ་སྦྱོར།	བསིལ་དྲོད་སྙོམས་པ། བཟི་ཆེ།	འགོ་བའི་ནད་རིགས་ཐམས་ཅད་ཐུབ།
ནོར་བུ་བདུན་ཐང་། (ནོར་བུ་ཆུ་དྭངས།)	ཅུང་བསིལ། བཟི་མེད།	ནོར་བུ་བདུན་ཐང་བསྡུས་གྲང་བཏང་བ་ཡིས། །ཕན་ཡོན་ཁྲག་དང་རླུང་དང་འཁྲུགས་གསུམ་ལ། །ཆུ་དྭངས་ནོར་བུ་ཆུ་སྟེང་བཞག་པ་བཞིན། །དེ་རྣམས་རང་བཞིན་དྭངས་པར་གྱུར་བ་ཡིན། །དེ་ཕྱིར་འདི་མིང་ནོར་བུ་ཆུ་དྭངས་ཟེར། །འདི་ལ་སྨིན་སྡུད་གསོད་པ་གསུམ་ག་ཚང་། །དེ་ལྟར་ཐང་ནི་ལན་འགའ་བསྟེན་པ་ཡིས། །ཚ་བ་ཆུང་ངུ་ལམ་ནས་ཟློག་ཀྱང་སྲིད། །
ནོར་བདུན་དམར་གསུམ་ཐང་།	བསིལ་བ། བཟི་མེད།	ནོར་བདུན་དམར་གསུམ་བུ་གའི་སྐྱོན་བསལ་ཞིང་། །བསྡུས་གྲང་བཏང་བས་ཁྲག་ཚད་མ་ལུས་བསད། །
ནོར་བུ་དབང་རྒྱལ།	བསིལ་དྲོད་སྙོམས་པ། བཟི་མེད།	སྨན་པས་བཅོས་བརྡུགས་ཀུན་ལ་འགྲོ། །མཆོག་ཏུ་རྩ་ཡི་ནད་རྣམས་སེལ། །
ནོར་བུ་དགུ་ཐང་།	བསིལ་དྲོད་སྙོམས་པ། བཟི་མེད།	ཁྲག་རླུང་སྟོད་འཚངས་མི་བྱེར་ལམ་ནས་ལྡོག །ཁྱད་པར་སྟོད་གཟེར་ཡིན་ཀྱང་གནོད་མི་སྲིད། །
རྣ་སྨན་རྒྱལ་པོ།	བསིལ་དྲོད་སྙོམས་པ། བཟི་མེད།	རྣ་ནད་གཡའ་སྐྲངས་སྒྲ་བཅས་རྣག་འབྱུང་དང་། །སྲིན་དང་རླུང་སོགས་ནད་དང་འོན་པ་ལ། །བདུད་རྩི་ལྟ་བུ་ཕན་པ་མྱོང་བས་གྲུབ། །མི་ཏྲིས་གསར་སྤེལ་རྣ་སྨན་རྒྱལ་པོ་ཡིན། །
རྣམ་རྒྱལ་ཐང་ནག	བསིལ་བ། བཟི་མེད།	རྣམ་རྒྱལ་ཐང་ནག་སུམ་གཉིས་བསྡུས་ཐང་འདིས། །མ་སྨིན་འབྱེད་པ་རྩ་སྡོམ་དོན་སྣོད་སྲུང་། །སྨིན་པ་སེལ་ཞིང་གློ་ཚད་ཀླད་གཟེར་འཇོམས། །ཚད་རིམས་བལ་ནད་རྒྱུ་གཟེར་མཐའ་དག་ལ། །ཀུན་གྱི་སྔོན་དུ་གཏོང་བ་མན་ངག་ཡིན། །
རྣམ་གྲངས་བཅུ་དགུ།	བསིལ་དྲོད་སྙོམས་པ། བཟི་མེད།	མཚེར་ནད་ཚ་གྲང་མེད་པར་འཇོམས།
རྣོ་མཆོག་དྲུག་སྦྱོར། 	བསིལ་བ། བཟི་མེད།	ཁྲག་མཁྲིས་གཉན་སོགས་མགོ་བོ་ན་བ་དང་། །ལིང་ཏོག་ལ་སོགས་མིག་གི་ནད་ལ་བསྔགས། །
གནམ་ལྕགས་ཟིལ་བའི་སྦྱོར་བ།	རང་བཞིན༔བསིལ་དྲོད་སྙོམས་པ། བཟི་མེད།	ཆུ་སེར་མཛེ་འབྲས་མཁལ་རྩ་འགྲམས་བྱེར་དང་། །དྲེག་གྲུམ་རྐང་འབམ་ཡ་མ་མགོ་ཡི་ནད། །ཚད་རྙིང་རྙོགས་སོགས་སྦྱར་དགོས་ཀུན་ལ་བསྔགས། །
གནམ་ལྕགས་རྡོ་རྗེའི་སྦྱོར་བ།	བསིལ་དྲོད་སྙོམས་པ། བཟི་མེད།	མཁལ་འགྲམས་བྱེར་རྒྱས་ལྷུང་དང་མོ་ནད་དང་། །དྲེག་གྲུམ་རྐང་འབམ་ཚ་བ་རྙིང་རྙོགས་འཇོམས། །<98>
རྣག་འགུག་གླ་རྩི་སུམ་སྦྱོར།	བསིལ་དྲོད་སྙོམས་པ། བཟི་མེད།	ལྕེ་སྟེང་བཞག་པས་སྐྲངས་པར་རྣག་ཁུ་ཅིང་། །མྱུར་དུ་འཚོ་བར་འགྱུར་བ་ཐེ་ཚོམ་མེད། །
སྣ་སྨན་ཉེས་པ་ཀུན་སེལ།	བསིལ་དྲོད་སྙོམས་པ། བཟི་མེད།	བད་ཀན་ཁྲག་འཁྲུགས་ཁྱད་པར་འབམ་རིགས་དང་། །འདུ་བའི་ནད་དང་ཡ་མ་དཀར་ནག་དང་། །ཚ་རིམས་འགྲམས་གཟེར་སྟོད་འཁྲུགས་སེལ་བར་བྱེད། །ལྷག་པར་མིག་གི་དབང་བོ་གསལ་བར་བྱེད། །
སྣ་དུད་སྦྱོར་བ་ཉེར་ལྔ།	བསིལ་དྲོད་སྙོམས་པ། བཟི་མེད།	ཕན་ཡོན་ཡ་མ་དཀར་ནག་ཁྲ་གསུམ་དང༌། །ལིང་ཏོག་སྐམ་ཚག་རབ་རིབ་སྣ་གཟེར་དང་། །གཉན་ནད་དབུགས་མི་བདེ་དང་མི་གཙང་གྲིབ་ལ་སོགས། །གཞོམ་པའི་མན་ངག་ཟབ་མོར་འཀོད། །
སྣོད་ཚད་སེལ་བའི་གུར་གུམ་བརྒྱུད་པ།	བསིལ་བ། བཟི་མེད།	རྒྱུ་གཟེར་དང་། གཉན་རིམས་རྒྱུ་གཟེར། ཚད་འཁྲུ་སོགས་ལ་ཕན།
པགས་བྱུགས་ཉེར་དྲུག	བསིལ་འབྲིང་། བཟི་ཆེ།	པགས་བྱུགས་ཉེར་དྲུག་ཕག་ཚིལ་མར་རྙིང་སོགས། །གང་འཕྲོད་རྟ་ལ་སྦྱར་ཏེ་བྱུགས་པ་དེ། །པགས་པའི་ནད་ཀུན་སེལ་བའི་སྤྱི་སྨན་ཡིན། །
པད་རག་མདོག་ལྡན།	ཅུང་བསིལ། བཟི་མེད།	པད་རག་མདོག་ལྡན་སྦྱོར་བ་འདིས། །ཚ་འཛག་གྲུང་འཛག་གྲང་འཐབ་དང་། །འགྲམས་ཁྲག་སྨད་དུ་ལྷུང་བ་དང་། །གཅིན་ཁ་སྙི་དང་འཆོར་བ་སོགས། །མཁལ་མའི་འགྲམས་ལ་འདི་རང་ཟབ། །
པི་པི་ལིང་ཆིག་ཐང་།	དྲོ་བ། བཟི་མེད།	གྲང་ནད་མ་ལུས་སེལ་བར་བྱེད། །
པི་ལིང་ལྔ་པ།	དྲོད་ཆེ། བཟི་མེད།	མཁལ་མ་གསོ་ཞིང་སྟོབས་སྐྱེད་ཕྲུ་གུ་འཁོར། །
དཔའ་བོ་དྲུག་པ།	བསིལ་བ། བཟི་ཆེ།<100>	དྲེག་དང་གྲུམ་བུ་ཆུ་སེར་ནད་ཀུན་དང་། །ཁྱད་པར་བར་རྟའི་ནད་ལ་ཤིན་ཏུ་ཕན། །
དཔའ་ལོ་བདུན་པ།	བསིལ་བ། བཟི་ཆེ།	རིམས་ནད་འབྲུམ་པ་རྒྱུ་གཟེར་དང་། །མགོ་གཟེར་སྟོད་གཟེར་གྲེ་འགག་དང་། །རྒྱུ་ནད་མིག་སེར་ལྷོག་རྒོད་དང་། །གཞང་འབྲུམ་མགོ་སྲིན་གླང་ཐབས་སེལ། །
དཔའ་པོ་བཅུ་བཞི།	བསིལ་བ། བཟི་མེད།	གཉན་ཚད་རིམས་ནད་སྤྱི་དང་ཁྱད་པར་དུ། །ཆམ་པའི་རིགས་ཀུན་དྲུངས་ནས་འབྱིན་པར་བྱེད། །ཁ་བསྒྱུར་གློ་འགོག་དཀའ་ན་སྟར་བུ་བསྣན། །གྲེ་བ་ཚ་ན་ལི་ཤི་དྲུག་པ་བསྡེབས། །གློ་མང་པ་ལ་སྲོ་ལོ་ཨ་ཀྲོང་བསྣན། །མགོ་བོ་ན་ན་ག་དུར་སྦྲུ་ནག་བསྣན། །ཡ་མར་བབས་ན་ཐང་ཕྲོམ་བྱི་ཏང་ག །རང་རང་ཁ་བསྒྱུར་བསྣན་པ་མཆོག་ཏུ་བསྔགས། །
དཔའ་བོ་ཉེར་ལྔ།	བསིལ་བ། བཟི་མེད།	དཔའ་བོ་ཉེར་ལྔའི་སྦྱོར་བ་འདི། །གསུམ་ལྔ་བདུན་སོགས་ནད་ཚབ་བསྟུན། །ཚ་དུག་ལས་གྱུར་སྦྱར་དུག་དང་། །ཤ་དུག་ཁྲག་གྱུར་གཡས་གཟེར་འཇོམས། །གྲང་དུག་ལས་གྱུར་གླང་ཐབས་དང༌། །ནད་དུག་ལས་གྱུར་དབུས་གཟེར་འཇོམས། །སྲིན་དུག་ལས་གྱུར་གླང་ཐབས་དང་། །གཉན་དུག་སྲིན་ཕོལ་གཡོན་གཟེར་འཇོམས། །མདོར་ན་སྦྱར་དུག་གྱུར་བའི་དུག །དངོས་དུག་ཟས་དུག་ཀུན་ལ་མཆོག །འུག་པ་ཆོས་སེང་ཁྱད་ཆོས་ཡིན། །སྤང་ཁྲག་བཅུ་གཉིས། (སྤང་རྩི་བཅུ་གཉིས་དང་རྒ་ལོ།)<101>
སྨན་དམར་བསྲེས་པ།	བསིལ་བ། བཟི་ཆེ།	སྤང་ཁྲག་བཅུ་གཉིས་གཉན་ཚད་ཁྲག་དང་བསྡོངས། །ལུས་འདར་གྲང་ཤུམ་ཆེ་ལ་མགོ་བོ་གཟེར། །མཚན་གཉིད་མི་ཁུག་ཉིན་མོ་གཉིད་ཆེ་ལ། །རྐང་ལག་ཚ་ཚིགས་ལུས་ཀུན་རུས་ཟུག་ཆེ། །གཉན་རིམས་གཉན་སྐྲངས་རྨ་ཤུ་ཡ་མའི་རིགས། །ལྷག་པར་མིག་ནད་དམར་ཚག་སྐམ་ཚག་སེལ། །
སྤང་ཁྲག་བཅོ་ལྔ།	ཅུང་བསིལ། བཟི་མེད།	བྲང་བསྡམས་པ། གློ་མང་བ། ལུད་པ་འགོག་དཀའ་བ། གྲེ་བ་ཚ་བ། གྲེ་བར་ཟ་འཁྲུགས་ལངས་པ། དབུགས་མི་བདེ་བ། སྐད་འགགས་པ། བྲང་ཚ་ལངས་པ། སྟོད་ན་བ། གྲེ་ཆམ་གྱི་ནད་དང་གློ་ཆམ་གྱི་ནད། གློ་ཡུའི་ནད། ཁྲག་གི་ནད་སོགས་ལ་ཕན།
སྤང་རྒྱན་ཆིག་ཐང་།	བསིལ་བ། བཟི་མེད།	འབྲུམ་པའི་གྲེ་འགགས་སེལ་བར་བྱེད།<102>
སྤང་རྒྱན་སུམ་སྦྱོར།	བསིལ་དྲོད་སྙོམས་པ། བཟི་མེད།	གློ་ཚད་དབུགས་མི་བདེ་བ་དང་། གྲེ་བའི་ཚད་པ་སེལ་བར་བྱེད།
སྤང་རྒྱན་བཅུ་བ།	བསིལ་བ། བཟི་མེད།	སྤང་རྒྱན་བཅུ་བའི་སྦྱོར་བ་ཚད་ལྡན་འདིས། །གྲེ་བ་དང་ནི་གློ་ཡུར་གཉན་ཚད་རྒྱས། །གློ་མང་ལུ་ཞིང་ལུད་པ་འགོག་དཀའ་བ། །གྱེན་ལ་མི་འཕེར་དབུགས་ཧལ་དབུགས་བཀག་པར། །ཕན་པ་མྱོང་གྲུབ་འདི་རང་བསྔགས་པ་ཡིན། །
སྤང་རྒྱན་བཅུ་པའི་སྦང་ཁུ།	བསིལ་དྲོད་སྙོམས་པ། བཟི་མེད།	གྲེ་བ་དང་གློ་ཡུ་ལ་གཉན་ཚད་རྒྱས་ཏེ་གློ་མང་པོ་ལངས་པ་དང་། ལུད་པ་འགོག་དཀའ་བ། ལུད་པ་ཚི་ཅན་དོན་པ། དབུགས་ཧལ་བ། ཚ་བ་རྒྱས་པ། སྣ་ཆུ་དོན་པ། མིད་པ་ཚ་བ། ཁ་སྐམ་པ། དྲི་ཆུ་སེར་པོར་གྱུར་པ་སོགས་ལ་ཕན།
སྤང་རྒྱན་བཅོ་ལྔ།	བསིལ་བ། བཟི་མེད།	སྤང་རྒྱན་བཅོ་ལྔ་ཞེས་བྱའི་སྨན་མཆོག་འདིས། ཆམ་ཚད་གྲེ་བར་བབས་པས་དབུགས་མི་བདེ། །བད་རླུང་སྟོད་དུ་འཁྱིལ་དང་གཟེར་ཆེན་དང་། །ཁྱད་པར་བད་ཚད་སེལ་བར་འདི་རང་བསྔགས། །<103>
སྤང་རྒྱན་ཉེར་ལྔ།	བསིལ་དྲོད་སྙོམས་པ། བཟི་མེད།	ཚ་བ་འོགྲམས་འཁྲུགས་རིམས་དུག་དང་། །ཁྲག་ནད་གྲེ་བ་འགག་ལ་མཆོག །གཏེར་ཁ་མི་དགོས་ཁྱད་ཆོས་ཡིན། །
སྤང་རྩིའི་ཆིག་ཐང་།	བསིལ་བ། བཟི་མེད།	འཁྲུགས་རིམས་སེལ་བར་བྱེད།
སྟོད་ལུགས་སྤང་རྩི་བཅུ་གཉིས།	བསིལ་བ། བཟི་ཆེ།	སྟོད་ལུགས་སྤང་རྩི་བཅུ་གཉིས་ཁྱད་མཚར་ཅན། །གཉན་ཚད་མ་ལུས་སེལ་བའི་མཆོག །རིམས་ནད་སྟོབས་ཆེན་འཇོམས་པའི་གཉེན་པོ་ཡིན། །
སྤོས་དཀར་བཅུ་བ།	ཅུང་བསིལ། བཟི་མེད།	སྤོས་དཀར་བཅུ་བའི་སྦྱོར་བ་ཚད་བཞིན་བསྟེན། །དྲེག་གྲུམ་ཆུ་སེར་ཀོར་ལེར་ཚ་འཁྱུག་འཇོམས། །
སྤོས་དཀར་བཅོ་བརྒྱད།	ཅུང་བསིལ། བཟི་འབྲིང་།	སྤོས་དཀར་བཅོ་བརྒྱད་ཆུ་བསྐོལ་དབུལ། །ཆུ་སེར་ཀོར་ལེར་བབས་པ་དང༌། །ཚ་འབྲས་ཚ་འཁྱུག་ཚ་འཁྲུགས་སེལ། །ཁྱད་པར་ཆུ་སེར་ནག་པོའི་རིགས། །མ་ལུས་ཡུལ་འབྱིན་གཉན་ནད་དང་། །དྲེག་གྲུམ་རྐང་འབམ་དག་ལ་བསྔགས། །<104>
སྤོས་ཁྱུང་བཅོ་ལྔ།	བསིལ་བ། བཟི་ཅུང་ཡོད།	སྤོས་ཁྱུང་བཅོ་ལྔ་ཚད་ལྡན་འདི་བསྟེན་པས། །དྲེག་གྲུམ་ཆུ་སེར་རྐང་འབམ་ཞ་རེངས་འཁུམ། །གཉན་རིགས་སྐྲངས་པོ་མཛེ་རིགས་བཅོ་བརྒྱད་འཇོམས། །
སྤོས་བཅུར་ཤུག་འབྲུ་ཁ་ཚར་ཅན།	བསིལ་བ། བཟི་མེད།	སྤོས་བཅུར་ཤུག་འབྲུ་ཁ་ཚར་བསྣན་པ་འདིས། །ཤ་པགས་ཆུ་སེར་གྲམ་ནས་ཟ་འཕྲུག་བརྒྱབ། །དྲེག་གྲུམ་རྐང་ལག་ཚ་འཁྱུག་ལངས་པ་འཇོམས། །
སྤོས་ཁྱུང་བཅུ་དགུ།	ཅུང་བསིལ། བཟི་ཡོད།	དྲེག་གྲུམ་སྲིན་ནད་གཉན་གཟེར་གག་ལྷོག་དང་། །ཆུ་སེར་མཛེ་ནད་ཀོ་ལེར་ཚ་འཁྱུག་དང་། ，། ཚ་བ་བསེ་དུག་འབམ་ནད་རིགས་རྣམས་ལ། །མཆོག་ཏུ་ཕན་པ་ཁོ་བོའི་མྱོང་གྲུབ་ཡིན། །
སྤོས་རེང་།	བསིལ་བ། བཟི་མེད།	སྤོས་རེང་རིགས་བཟང་ནུ་ཞོའམ་ཆུ་ཡིས་བྲན། །དྭངས་མ་མིག་ཏུ་བླུགས་པའི་ཕན་ཡོན་ནི། །མིག་འགྲིབ་རབ་རིབ་དམར་ཚག་སྐམ་ཚག་སོགས། །མིག་ནད་སྤྱི་ལས་གྱུར་པ་སེལ་བར་བྱེད། །<105>
སྤྱང་ལྕེ་བཅུ་གསུམ།	བསིལ་བ། བཟི་ཆེ།	སྤྱང་ལྕེ་བཅུ་གསུམ་ཞེས་གྲགས་པས། །གཉན་ནད་གྲིབ་དང་བསྡོངས་པ་དང་། །གག་པ་ལྷོག་པ་སྤུན་དགུ་དང་། །ཡ་མ་དཀར་ནག་ཨོལ་འགགས་ནད། །དེ་རིགས་ཀུན་འཇོམས་བདུད་རྩི་འདྲ། །
སྤྱི་འཇོམས་རྡོ་རྗེ་ཅན།	བསིལ་བ། བཟི་ཆེ།	སྤྱི་འཇོམས་རྡོ་རྗེ་ཅན་ཞེས་ཟུར་མཁར་ལུགས། མ་སྨིན་སྨིན་དང་བྱེར་སྡུད་ལ་སོགས་པ། །གྲངས་འདས་གསུང་ཀྱང་རྩ་ཆུ་འགགས་པ་ལ། །ཁྱད་པར་དུ་ཡང་འདི་ཉིད་བསྟེན་པར་བྱ། །
སྤྱི་འཇོམས་བདེ་བའི་མྱུ་གུ།	ཅུང་བསིལ། བཟི་མེད།	འདི་ཡིས་མི་སེལ་འགའ་ཡང་མེད། །ཁྱད་པར་ཀླད་གཟེར་སྟོད་གཟེར་དང་། །རྒྱུ་གཟེར་མཁྲིས་པ་རྩར་རྒྱུག་དང༌། །གག་ལྷོག་གཉན་དང་གཟའ་ཡི་ནད། །སྲིན་རིམས་ཡ་མ་དཀར་ནག་དང་། །ཆུ་སེར་དྲེག་གྲུམ་རྐང་འབམ་སོགས། །འཇོམས་ཤིང་སྦྲུམ་མས་སྤང་བྱ་ཡིན། །
སྤྱི་བཞུར་ཆིག་ཐང་།	བསིལ་བ། བཟི་མེད།<106>	སྤྱི་བཞུར་ཆིག་ཐང་རུས་པ་གས་པ་སྦྱོར། །བྱིས་པའི་ནད་རིགས་ཀུན་ལ་ཕན་ཞེས་གྲགས། །
སྤྱི་འཛོམས་ཝ་ཏ་བརྒྱད་སྦྱོར།	བསིལ་བ། བཟི་མེད།	གག་ལྷོག་གཟེར་གསུམ་ཡ་མ་སྲིན། །དྲེག་གྲུམ་ཆུ་སེར་རྐང་འབམ་དང་། །མོ་ནད་གཟའ་ཀླུ་གྲོལ་མ་དང་། །སྦྱངས་འབྲུམ་ཨོག་ནད་མེ་དབལ་དང་། །མཁལ་ནད་ཁ་མེད་རྩ་དཀར་ནད། །ཀོ་ལེར་གཟེར་འཁྱུག་ཤུ་ཐོར་དང་། །མདོར་ན་གཉན་སྲིན་ནད་ལ་བསྔགས། །ཁྱད་པར་མཁལ་མའི་ནད་ལ་མཆོག །
སྤུ་ནག་ཉི་ཤུ།	བསིལ་དྲོད་སྙོམས་པ། བཟི་མེད།	ཁྲག་མཁྲིས་ཕོ་བར་ལྷུང་བ་དང་། །བད་ཀན་སྨུག་པོ་ཁྲག་སྐྲན་དུ་འདྲིལ་བ་དང་། །མེ་ཉམས་མ་ཞུ་གསར་རྙིང་དང༌། །ཕོ་ནད་ཚ་གྲང་མ་ལུས་སེལ་བར་བྱེད། །
སྤུ་ནག་ཉེར་དགུ།	བསིལ་དྲོད་སྙོམས་པ། བཟི་ཆེ།	གཉན་རིམས་རྒྱུ་གཟེར་གྱིས་ཁྲག་ཏུ་འཁྲུ་བ་དང་། གཉན་ནད་གག་ལྷོག་གྲེ་འགག་ནད། ལྷ་འབྲུམ། གཉན་རིམས་མཁྲིས་པ་རྩར་རྒྱུགས་བཅས་འཛོམས་པར་བྱེད། །<107>
བདུད་རྩི་ཕ་ལ།	དྲོ་ལ་རྣོ། བཟི་མེད།	ཕ་ལ་རྩི་བཞིན་བཏགས་པ་ལིང་ཏོག་ལ། །སྐམ་འདེབས་བྱས་པས་ལིང་ཏོག་རྩད་ནས་གཅོད། །
ཕག་མོ་གྲུ་བ། (ཅོང་ཞི་བཅུ་གཅིག)	དྲོ་བ། བཟི་མེད།	ཕག་མོ་གྲུ་བའི་སྦྱོར་བ་འདིས། །ཕན་ཡོན་ལྷན་སྐྲན་མ་ཞུ་དང་། །བད་ཀན་སྐྱ་སྨུག་སྦོས་འགྲིལ་སྐྱུགས། །མདོར་ན་ཚ་རིམས་གསར་མ་གཏོགས། །མ་ལུས་བ་མོར་ཉི་ཕོག་བཞིན། །སྟོབས་འཕེལ་མདངས་རྒྱས་བཅུད་ལེན་གྱུར། །
ཕན་པ་ཀུན་ལྡན། (ཐང་ཁྲོམ་བཅུ་གཅིག)	བསིལ་ཆེ། བཟི་ཆེ།	ཕན་པ་ཀུན་ལྡན་ཞེས་པ་འདིས། །གག་ལྷོག་དང་ནི་འཁྱམས་པོ་དང་། །ལོག་འཁྲེབས་ཁོང་ཤོར་ཕྱིའི་ཆུ་འཐབ། །ཡ་མ་ཁ་མེད་གཉན་དང་ནི། །ལྕེ་འབམ་འཇོམས་ཤིང་ཁྱད་པར་དུ། །སྨན་བཏང་གཉིད་ལོག་རྣག་ཏུ་ཁུག །
ཕུར་ནག་དགུ་ཐང་།	བསིལ་བ། བཟི་ཅུང་ཡོད།<108>	ཕུར་ནག་དགུ་ཐང་གཏེར་མཛོད་དགོངས་དོན་འདིས། །གཉན་རིམས་ཕོ་བ་ལ་སོགས་སྣོད་བབས་རིགས། །གཉན་ནད་ཀུན་ལ་དང་པོ་འདི་རང་ཤིས། །
ཕན་བྱེད་ནོར་བུའི་སྦྱོར་བ།	བསིལ་དྲོད་སྙོམས་པ། བཟི་མེད།	རྩ་དཀར་དང་། རྩ་སྐྱོན་དང་། རྩ་ནད་གང་ཡིན་དང་། དྲེག་གྲུམ་དང་། རེངས་འཁུམས་དང་། ཆུ་སེར་རྩ་མིག་ལ་འགྲེམས་དང་། པགས་ནད་ཟ་འཕྲུག་དང་། མཛེ་ནད་སོགས་ལ་ཕན་པ་དང༌། ཡང་ན་རྩ་ནད་ཆུ་སེར་བསྡོངས་པའི་སྨན་མཆོག་ཡིན།
མོ་གླང་འཇོམས་པའི་རྡོ་རྗེ།	ཅུང་བསིལ། བཟི་མེད།	མཛེ་དང་དམུ་འོར་དྲེག་དང་གྲུམ། །འབྲས་སོགས་འཇོམས་པར་ཐེ་ཚོམ་མེད། །
ཕོ་ཚད་སེལ་བའི་ག་བུར་དགུ་པ།	བསིལ་བ། བཟི་མེད།	ཕོ་བའི་ཚད་པ་སེལ་བར་བྱེད།
འཕུར་ལེབ་བཞི་སྦྱོར།	བསིལ་དྲོད་སྙོམས་པ། བཟི་མེད།	དུག་རིགས་མ་ལུས་འཇོམས་པར་བྱེད།<109>
འཕྲུལ་ཐང་།	བསིལ་འབྲིང་། བཟི་མེད།	འཕྲུལ་ཐང་རིལ་བུ་གདུས་ཁུ་བཏང་བ་འདིས། །རླུང་ཁྲག་སྟོད་འཚངས་རིགས་དང་ལྷག་པར་དུ། །རིམས་ཚད་གཉན་སོགས་སྨིན་སྡུད་བྱེད་པ་ཡིན། །གློ་མང་སྐོམ་ཚད་ཆེ་ལ་རླུང་ཚད་སྐྱེས། །ཁྱབ་གདལ་རང་བཞིན་ཆམ་རིམས་སྔོན་འགོག་ཐུབ། །མདོར་ན་སྣེ་མང་འདྲེས་པའི་ནད་ལ་བསྔགས། །
འཕྲུལ་ཐང་དྲུག་པ།	ཅུང་དྲོ་བ། བཟི་མེད།	ཕོ་བའི་གྲང་སྐྲན་མ་ལུས་བཤིག་པར་བྱེད། །
འཕྲུལ་བྲག་ཐང་།	བསིལ་བ། བཟི་མེད།	འཕྲུལ་བྲོག་ཐང་འདི་གདུས་ཁུ་བཏང་བ་ཡིས། །ཚད་རིམས་མ་སྨིན་སྨིན་པར་བྱེད་པ་དང་། །མཆིན་ཚད་ཐུར་བབས་རྒྱུ་གཟེར་འཁྲུ་བ་གཅོད། །
འཕྲུལ་ཐང་བཅུ་གཉིས།	བསིལ་བ། བཟི་མེད།	ཚ་བ་མ་སྨིན་པའི་ནད་དུང་། རིམས་འཁྲུགས་ནད། ཟུངས་ངན་བཅས་ལ་ཕན།<110>
བ་རུའི་ཆིག་ཐང་།	བསིལ་བ། བཟི་མེད།	བ་རུའི་ཆིག་ཐང་ཆུ་སེར་ནག་པོ་སྐེམ།
བ་སྤྲུ་སུམ་ཐང་། །	དྲོ་བ། བཟི་མེད།	སྨད་གྲང་ཆུ་སེར་མངལ་ནད་དག་ལ་ཕན།
བ་སྤྲུ་བདུན་པ།	མོ་ནད་ཁྲག་ཚབས་རླུང་ཚབས་མངལ་སྐྲན་བཤིག །
བི་མ་ལ། (ཛཱ་ཏི་ཉི་ཤུ།)	བསིལ་དྲོད་སྙོམས་པ། བཟི་མེད།	བི་མ་མི་ཏྲའི་སྦྱོར་བ་འདི། །གསོ་དཔྱད་བརྒྱད་ཁྲི་བཞི་སྟོང་ལས། །ཁྱད་པར་སྙིང་རླུང་བཅོས་ཐབས་ནི། །རྟགས་ནི་སྙིང་མི་དགའ་བ་དང་། །ཤེས་པ་འཕྱོ་ཞིང་བློ་འཚུབ་པ། །རོ་སྟོད་མདུན་རྒྱབ་གཟེར་ཞིང་འཐེམ། །དྲན་པ་མི་གསལ་བརྗེད་ངས་ཆེ། །ཡིད་མུག་ག་ཆད་སྡོད་མི་ཚུགས། །ཞེ་སྡང་བྱིང་རྒོད་དབུགས་སྣ་ཐུང་། །ཚབས་ཆེ་བརྒྱལ་དང་སྣ་ཚོགས་ནད། །འབྱུང་ཕྱིར་སྨན་གྱི་གསོ་ཐབས་བསྟན། །
བུ་བཙས་ཙན་དན་བཅོ་བརྒྱད།	བསིལ་ཆེ། བཟི་མེད།<111>	བུ་བཙས་ཙན་དན་བཅོ་བརྒྱད་ཚད་སྦྱར་འདིས། །བུད་མེད་རིམས་ཀྱིས་བཏབ་པའི་ནད་དག་དང་། །བཙས་རྗེས་ཚད་པ་སྐྱེས་པ་སེལ་བར་བྱེད། །
བེ་ཁྲག་ཉེར་ལྔ།	བསིལ་དྲོད་སྙོམས་པ། བཟི་མེད།	མགུལ་འགགས་གྲེ་ཐོག་ཕོ་ནད་ངེས་པར་འཇོམས། །
བོང་དཀར་བཞི་ཐང་།	བསིལ་བ། བཟི་མེད།	བོང་དཀར་བཞི་ཐང་སྐད་འགགས་ཚ་སྐམ་སེལ། །
འབྲི་ལུགས་བོང་དཀར་བཅུ་བ།	བསིལ་བ། བཟི་མེད།	འབྲི་ལུགས་བོང་དཀར་བཅུ་བ་ནི། །སྨན་རྟ་ཀ་རའི་རྟ་ལ་སྐྱོན། །གུང་གཉིས་ཁོལ་ཙམ་ཆུ་ཡིས་ཕུལ། །བཏང་བས་ཆུ་རྣམས་ཕྱིར་དབྱུང་ཞིང་། །སྟོད་ནས་གཉེར་མི་ཆུམ་མེར་འགྲོ། །
བོང་དཀར་བཅུ་གསུམ།	བསིལ་བ། བཟི་མེད།	ཁྲག་དང་མཁྲིས་པ་གཉིས་རང་གི་ལྡང་ཚད་ལས་ལྷག་པར་འཕེལ་བའི་མཁྲིས་ཚད་དང་། མཆིན་པར་ཚད་རྙིང་ཞེན་པའི་ནད། མ་ཞུ་བ་དང་། བད་རླུང་གྲང་བས་མཁྲིས་པའི་གོ་ཡུལ་འཕྲོག་པའི་གྲང་མཁྲིས་བཅས་ལ་ཕན།<112>
བོང་ཁྲག་ཉེར་ལྔ། (མགྲིན་མཚལ་ཉེར་ལྔ།)	བསིལ་དྲོད་སྙོམས་པ། བཟི་མེད།	དྭངས་མ་གནས་འཇོག་ཆུ་སེར་རང་སར་སྐེམ། །དྲེག་དང་གྲུམ་བུ་མིང་གི་ལྷག་མར་བྱེད། །
བོང་དམར་བདུན་པ།	བསིལ་བ། བཟི་མེད།	བོང་དམར་བདུན་པའི་སྦྱོར་བ་འདིས། །སྟོད་ཀྱི་འཁྲུགས་དང་སྐད་འགགས་ལ། །འདི་ལས་ལྷག་པའི་གདམས་པ་མེད། །
བད་ཀན་སེལ་བྱེད་ཁྲོ་ཆུ་ཁོལ་མའི་སྨན།	དྲོ་བ། བཟི་མེད།	བད་ཀན་གྱི་ནད་ལ་མཆོག་ཏུ་ཕན་ནོ། །
བྱ་མོ་ཁྱད་པའི་བདུད་རྩི་སུམ་སྦྱོར།	བསིལ་བ། བཟི་མེད།	བྱ་མོ་ཁུད་པའི་བདུད་རྩི་གསུམ་སྦྱོར་འདིས། །མགོ་བོའི་རྨ་རིགས་ཆེ་ཆུང་མཐའ་དག་ལ། །དྲས་འཆོས་མེས་གཞོབ་ལ་སོགས་མི་དགོས་པར། །ཟླུམ་འཆོས་སྨན་གྱིས་ཚེགས་མེད་གསོ་བར་བྱེད། །
བྱ་ཁྱད་ཁྱུང་བསྣན།	བསིལ་བ། བཟི་ཅུང་ཡོད།	བྱ་ཁུད་ཁྱུང་བསྣན་བརྡབས་ཆག་རྨ་རིགས་དང་། །གཉན་སྐྲངས་རུས་ཟུག་འཇོམས་ཤིང་གཉན་ཚད་གཅོག །<113>
བྱ་ཤ་སུམ་སྦྱོར།	དྲོ་བ། བཟི་མེད།	བུ་དང་ཤ་མ་འདོན་པར་བྱེད། །
བྱ་ཤ་བཅོ་ལྔ།	དྲོ་བ། བཟི་མེད།	ཉེས་གསུམ་གྱི་འདུ་བ་སྙོམས་པ་དང༌། ཕོ་བའི་མེ་དྲོད་གསོ་ཞིང་ལུས་སྟོབས་འཕེལ་བར་བྱེད། །
བྱང་བ་བཅུ་གཅིག	བསིལ་དྲོད་སྙོམས་པ། བཟི་ཅུང་ཡོད།	བྱང་བ་བཅུ་གཅིག་ཚད་ལྡན་འདི་བསྟེན་པས། །ཀླད་པའི་ནད་ཀྱིས་གློ་བུར་དྲན་མེད་དུ། །བརྒྱལ་དང་རྐང་ལག་འཁྲབ་སྟེ་ལྕེ་བ་སྐྱུགས། །མིག་སྤྲིན་སྐྱ་ལ་བཤང་གཅིན་དབང་མེད་འཆོར། །མདོར་ན་བརྒྱལ་གཟེར་ནད་ཀྱི་རིགས་ལ་ཕན། །
བྱང་པ་བཅུ་གསུམ།	བསིལ་དྲོད་སྙོམས་པ། བཟི་ཅུང་ཡོད།	ཀླད་ནད་ཀྱིས་གློ་བུར་དུ་བརྒྱལ་བ་དང༌། དྲན་པ་འཐོར་བ་དང་རྐང་ལག་འདར་བ། ལྦུ་བ་སྐྱུགས་པ་དང་ལྕེ་རྩུབ་པ། བརྒྱལ་གཟེར་སོགས་ལ་ཕན།
བྱང་ཆོས་སོ་བདུན། (བྱང་པ་སོ་བདུན།)	བསིལ་དྲོད་སྙོམས་པ། བཟི་ཅུང་ཡོད།<114>	བྱང་ཆོས་སོ་བདུན་ཞེས་སུ་གྲགས་པ་འདི། །ཐོ་རེངས་མངར་གསུམ་ཡང་ན་ཆུ་སྐོལ་འཕུལ། །གང་གིས་བསྟེན་པ་དེ་ཡི་ལུས་ལ་ནི། །ཉེས་དང་རྨ་དུག་མཚོན་དང་ལྷན་སྐྱེས་ཀྱི། །ཤིན་ཏུ་གསོ་དཀའ་རྨ་རིགས་བརྒྱལ་ལྐུགས་སྨྱོ། །ཞ་རེངས་མདོག་མི་སྡུག་དང་དབང་བོ་ཉམས། །མོ་བཟད་རེག་པའི་སྡུག་བསྔལ་ཞེན་གྱུར་པ། །འདི་མིན་ཞི་བའི་ཐབས་གཞན་ག་ལ་ཡོད། །སྟོབས་དང་དབང་བོ་ཁ་དོག་ཚེ་དང་དཔལ། །ནད་མེད་ལང་ཚོ་བློ་གྲོས་བདེ་ལ་སྐྱེད། །གཞན་ཡང་བཅོས་རྡུག་རྩ་ལ་བབས་པའི་ནད། །འདི་ལ་ཁ་བསྒྱུར་སྦྱར་རམ་ལྟག་སྤྲོད་བཏང༌། །རྩ་དཀར་ལ་སོགས་བཅོས་གཞན་རྡུག་པར་སེལ། །བྱང་ལུགས་འཕྲུལ་གྱི་སྡེར་མོ། །བྱང་ལུགས་འཕྲུལ་གྱི་སྡེར་མོ་ཟེར་བ་འདི། །གྲུང་ན་མྱོས་ཁུ་ཚ་ན་སྟབ་སེང་གི། །བསྒྲུངས་ཆུས་འཕུལ་བ་རྩ་ནད་ཀུན་ལ་བསྔགས། །གཞན་ཡང་རྩ་དཀར་ཁྲག་རླུང་བསྡོངས་པ་ཡི། །སྟོད་དུ་དབུགས་འཚངས་ལག་པ་འགུལ་དཀའ་སེལ། །
བྱི་ཏང་བདུན་པ།	བསིལ་དྲོད་སྙོམས་པ། བཟི་མེད།	བྱི་ཏང་བདུན་པ་ཆུ་སྐོལ་ཚ་མོས་དབུལ། །ཕོ་ལོང་སྲིན་ནད་གཞང་འབྲུམ་མ་ལུས་འཇོམས། །
བྱི་རུག་བརྒྱད་པ།	བསིལ་བ། བཟི་ཅུང་ཡོད།<115>	བྱི་རུག་བརྒྱད་པའི་ཁུ་བ་མངལ་དུ་བཏང་། །སྲིན་ལངས་ཁྲོས་པའི་ནད་དང་སྲིན་ནད་འཇོམས། །
བྱུག་སྨན་བྱ་ཁྱུང་དམར་བོ།	བསིལ་དྲོད་སྙོམས་པ། བཟི་མེད།	བྱུག་སྨན་རྒྱལ་བོ་ཁྱུང་དམར་གཉན་ཚད་དང༌། །ཆུ་སེར་རེངས་འཁུམས་དྲེག་གྲུམ་རྐང་འབམ་དང་། །ཆུ་སེར་སྐྲངས་སོགས་མ་ལུས་སེལ་བར་བྱེད། །
བྱ་ཁྱུང་སྔོན་པོ།	བསིལ་བ། བཟི་ཆེ།	བྱུགས་སྨན་རྒྱལ་བོ་བྱ་ཁྱུང་སྔོན་པོ་ཞེས། །དྲེག་གྲུམ་རྐང་འབམ་ཆུ་སེར་ཚ་བབས་དང་། །ཤུ་ཐོར་གཉན་ནད་ཚ་བར་བསྔགས་པ་ཡིན། །
བྱུག་སྨན་རྩ་དཀར་ཀུན་སེལ།	དྲོ་བ། བཟི་མེད།	སྤང་སྤོས་ཤུ་དག་གོ་སྙོད་རྡོ་རྒྱུས་དང་། །གཡེར་མ་བུལ་ཏོག་ཤིང་མངར་རྣམས། །ཞིབ་བཏགས་མར་རམ་ཕག་ཚིལ་གྱིས། །ལྷན་ཅིག་སྦྱར་བྱུག་རྩ་གས་དང་། །རྩ་འཆུས་རྩ་རེངས་རྩ་འཁུམས་དང་། །རྩ་མདུད་གཞོགས་ཞ་བཤལ་འདར་སོགས། །ཀུན་ལ་རེག་པ་བདེ་སྐྱིད་ཡིན། །
བྱུག་སྨན་རེག་པ་བདེ་བྱེད།	བསིལ་བ། བཟི་མེད།	ཕྱི་ལ་བྱུགས་པས་པགས་ནད་ཤུ་ཐོར་སེལ་བ་དང་། །གློ་ཟག་བུར་རྨ་རྒན་ཤ་འུ་གསོ་བ་དང་། །ཁྱད་པར་དུ་རེག་དུག་ཚ་ཤས་ཀྱི་ཟུག གཟེར་ཕུར་བ་བཏབ་འདྲ་ཞི་བ་དང་། །མི་བཟོད་ཀུ་ཅོ་འདོན་པ་ལ་གཉེན་པོ་འདི་འདྲ་ཡོད་མ་ཡིན། །རྣག་ཚོས་ཅན་ལ་སྐམ་འདེབས་བྱ། །<116>
བྱུག་སྨན་སྦལ་རྒྱབ་བཅུ་བ།	དྲོ་བ། བཟི་ཆེ།	ཟ་འཕྲུག་རྩད་ནས་གཅོད་པའི་སྨན་མཆོག་ཡིན།
བྲག་ཞུན་ལྔ་ཐང་།	བསིལ་བ། བཟི་མེད།	མཆིན་ནད་དུག་འཐབ་ནད་ལ་ཕན།
བྲག་ཞུན་ལྔ་པ།	བསིལ་བ། བཟི་མེད།	བྲག་ཞུན་ལྔ་པས་མཆིན་ནད་མ་ལུས་སེལ།
བྲག་ཞུན་དགུ་བ།	བསིལ་བ། བཟི་མེད།	གཞུང་བཞིན་སྦྱར་བའི་བྲག་ཞུན་དགུ་བ་འདིས། །ཕོ་བའི་ཁྲག་མཁྲིས་ཚད་པ་སེལ་བར་བྱེད། །
བྲག་ཁྱུང་།	ཅུང་བསིལ། བཟི་ཅུང་ཡོད།	བྲག་ཁྱུང་ཞེས་གྲགས་སྣོད་ཀྱི་ཁྲག་མཁྲིས་དང་། །ཕོ་ལོག་གཉན་སྲིན་གཟེར་རིགས་གང་ཡིན་རུང་། །ཕོ་བར་བབས་ལ་བདུད་རྩིར་གྱུར་པ་ཡིན། །<117>
བྲེ་ག་བཅུ་གསུམ།	བསིལ་དྲོད་སྙོམས་པ། བཟི་མེད།	བྲེ་ག་བཅུ་གསུམ་སྒང་བའི་ནད་རིགས་དང་། །མཁལ་རྐེད་འགྲམས་དང་འོར་དང་ལྟུང་བ་དང་། །འབྲས་བུ་ཚ་གྲང་གང་གིས་སྐྲངས་པ་འཇོམས། །
དབང་བོ་ཀུན་སེལ། (ཡ་མ་སྣ་འཐེན།)	བསིལ་བ། བཟི་མེད།	དབང་བོ་ཀུན་སེལ་ཡ་སྨན་འདི་འཐེན་པས། །འདུས་ནད་ཡ་མ་དཀར་ནག་ཚད་རིགས་དང་། །ངག་གི་གྲེ་འཛེར་ལ་སོགས་སེལ་བ་དང་། །མིག་ལ་སོགས་པའི་དབང་བོ་གསལ་བར་གསུངས། །
དབང་ལག་བཅུ་བ།	བསིལ་དྲོད་སྙོམས་པ། བཟི་མེད།	ས་བོན་ཉམས་དང་གྲང་གཞི་རྒྱུན་དུ་འཛག །ཟུངས་ཟད་ལུས་སྟོབས་སྐྱེད་པར་བྱེད་པའི་མཆོག །
དབང་རིལ་ཉེར་ལྔ།	བསིལ་དྲོད་སྙོམས་པ། བཟི་མེད།	ཕན་ཡོན་དུག་ནད་གསར་རྙིང་དང་། །ཚད་པ་རྙིང་བ་རྣམས་ལ་ནི། །སྡུད་དང་གསོད་དང་འཇོམས་པར་བྱེད། །འདི་ལས་ཟབ་པ་གཞན་ན་མེད། །<118>
དབང་རིལ་ཤེལ་དཀར་མཆོད་རྟེན་ཆེན་མོ།	ཅུང་བསིལ། བཟི་མེད།	དུག་རིགས་ཤ་སྦྱོར་རྩི་སྦྱོར་དང་། །སྔོ་སྦྱོར་སྤུ་སྦྱོར་ས་རྡོའི་སྦྱོར། །ཤིང་སྦྱོར་རིན་པོ་ཆེ་ཡི་སྦྱོར། །ཆུ་སྦྱོར་ཚ་སྦྱོར་གྲང་སྦྱོར་སོགས། །མདོར་ན་དུག་རིགས་གང་ཡིན་ཀྱང་། །མི་ཐུབ་གཅིག་ཀྱང་ཡོད་མ་ཡིན། །གསོ་དང་སྲུང་བ་གཉིས་ཀ་བྱེད། །གསོ་ན་གང་ལ་བབས་པ་ཡི། །དོན་སྣོད་སོ་སོའི་ཁ་འཛིན་སྡེབ། །སྲུབ་བ་ཡོད་དུས་ལྟར་སོང་ན། །ཞུ་ལོང་མེད་པར་འཛག་སྐྱུགས་བྱེད། །དྲི་ལྡན་སྐྱུགས་པ་བྱུང་གྱུར་ན། །བསད་པའམ་སྦྱང་བའི་ལས་ལ་སྦྱར། །གཉེན་པོ་འདི་ཡིས་སྲོག་འཕྲོག་གི། །གསོ་སྲུང་འདི་ལས་ལྷག་པར་མེད། །འཛམ་བུའི་གླིང་གི་ནོར་སྣ་ལས། །འདི་བས་ལྷག་པའི་ནད་གཞན་མེད། །འདྲད་ཀྱི་ཕ་ཝང་སྣུམ་འདྲེད་འདྲ། །བསྲུང་བ་བཙན་པོའི་མཁར་ཙུགས་འདྲ། །སོ་བ་བྱ་རབཞག་པ་འདྲ། །བྷིཥ་དགྲ་ཡི་དཔུང་མི་ཚུགས། །ཤ་དུག་རེ་རལ་དཔའ་བོ་ཟེར། །བྱེའུ་ལ་ཕུག་འོམ་བུ་ཡི། །ཁུ་བ་དག་དང་བསྡེབས་ལ་བཏང་། }བཙན་དུག་ཨ་རུ་ར་དང་སྡེབ། །བ་མོར་ཉི་མ་ཕོག་པ་བཞིན། །ཐེངས་པས་ཆོག་པའི་མན་ངག་ཡིན། །ཞེས་སོགས་རྒྱུས་པར་གཞུང་དང་མན་ངག་རྣམས་ལས་གསུངས་པ་ལྟར་རོ། །
དབྱངས་ཅན་རིལ་བུ།	བསིལ་དྲོད་སྙོམས་པ། བཟི་མེད།	ཀ་ར་སྦྲང་རྩིས་རིལ་བུ་འདྲིལ། །ཞག་གསུམ་བཟོས་པས་དིག་པ་དང་། །ལྐུགས་དང་གླེན་པ་དག་ཀྱང་འཚོ། །བཅུ་གཅིག་སྐད་བཟང་མགྲིན་པ་བདེ། །ཉི་ཤུ་མི་བརྗེད་གཟུངས་ཐོབ་འགྱུར། །སྦྱར་ཐབས་ལག་ལེན་མ་འཁྲུལ་བས། །འདི་ལ་པྲི་བསྣན་མ་བྱེད་ཅིག །ཀུན་ཏུ་དགེ་བའི་བཀྲ་ཤིས་ཤོག །<119>
འབམ་གླང་ཆེན་བཅོ་བརྒྱད།	ཅུང་བསིལ། བཟི་མེད།	སྨུག་པོའི་ནད་དང་འབམ་སྨད་དུ་འབེབས་པར་པན། །
འབམ་རིགས་ཀུན་འཇོམས་ཁྱུང་ཆེན་གཤོག་རྒྱང་ཉེར་ལྔ།	བསིལ་དྲོད་སྙོམས་པ། བཀྲི་ཡོད།	གཟའ་དང་སྡེ་བརྒྱད་ཨར་ལ་གཏད། དཀར་པོ་ནག་པོ་འབུམ་གྱི་རིགས། །དེ་ལ་སྟག་གཟིག་རི་མོ་བདོགས། ངན་ཁྲག་ཆུ་སེར་རྒྱས་པ་ཡི། །དཀར་ནག་ཁྲ་གསུམ་རིམ་པ་བཞིན། །དམུ་འོར་སྐྱ་རྦ་བསྒྲུངས་པ་འཇོམས། བཞི་བརྒྱ་རྩ་བཞིའི་གཡུལ་ངོ་བཟློག །
འབམ་ནད་ཀུན་འཇོམས་ཡུངས་ཀར་ཉེར་ལྔ།	བསིལ་དྲོད་སྙོམས་པ། བཟི་ཡོད། ན་ནུས། རླུང་འབམ་ཁྲ་བོ་བད་འབམ་དཀརད། མཁྲིས་འབམ་ཆུསེར་འབམ་ནག་པོ། འབམ་གྱི་རིགས་གྱུར་ཐམས་ཅད་ལ། །འདི་ལས་ལྷག་པའི་སྦྱོར་བ་མེད། །
འབམ་ནད་སེལ་བའི་སྤོས་དཀར་ཉེར་ལྔ།	བསིལ་དྲོད་སྙོམས་པ། བཟི་ཡོད།<121>	འབམ་ནད་སྟོད་དུ་འཕྱུང་བ་དང་། །འབམ་གཟེར་ཆུ་ལྟར་ཁོལ་བ་སོགས། །ཚ་གྲང་འབམ་ཀྱི་ཤེད་མར་བསྔགས། །
འབམ་འཇོམས་གླུ་བདུད་ཉེར་ལྔ།	བསིལ་དྲོད་སྙོམས་པ། བཟི་ཡོད།	ཚད་པ་རྙིངས་རྙོགས་རིམས་འཁྲུགས་དང་། །རྐང་འབམ་དྲེག་གྲུམ་ཁྱེམ་བུ་དང་། །མཛེ་དང་སུརྱ་གཉན་སྲིན་དང་། །ཆུ་སེར་ཚ་བའི་ནད་ཀུན་སེལ། །ཁྱད་པར་ཐིག་ནག་འབམ་གྱི་གཤེད། །
འབམ་ནད་སེལ་བྱེད་མདོངས་ཐལ་ཉེར་ལྔ།	བསིལ་དྲོད་སྙོམས་པ། བཟི་མེད།	འབམ་ནད་དཀར་ནག་ཁྲ་གསུམ་ལ། །སྨན་འདི་གནམ་ལྕགས་ཐོག་དང་འདྲ། །ཁྱང་པར་སྨད་ཀྱི་ནང་ལ་བསྔགས། །
འབའ་སམ་ལྷ་ལུང།	བསིལ་དྲོད་སྙོམས་པ། བཟི་མེད།	མཁལ་གཅོང་མཁལ་ནད་མཐའ་དག་དང་། འགྲམས་བྱེར་རྒྱུས་ལྷུང་སོགས་སེལ།
འབའ་སམ་སྨན་མར།	དྲོ་བ། བཟི་མེད།	འབའ་སམ་སྨན་མར་སྟོད་སྨད་ཀུན་ལ་བསྔགས། །རོ་ཙ་མཁལ་ནད་ཟ་ཁུ་འདོད་ཉམས་སེལ། །
འབམ་སྨན་བཅུ་གཅིག (འབམ་གྱི་གསང་སྨན།)	ཅུང་བསིལ། བཟི་ཅུང་ཡོད།	རྐང་འབམ་ནད་ལ་ཕན་ཞིང་ན་ཟུག་གཅོག །
འབོལ་སྨན་བདུན་པ། (སྒྱུ་རུ་བདུན་པ།)	ཅུང་བསིལ། བཟི་མེད།	འབོལ་སྨན་བདུན་པ་ཕྱེ་མའི་སྟེང་དུ་ནི། །ཆུ་མདོག་ལྗང་དང་སེར་དང་བར་ཆུ་ཡི། །ཁ་ཚར་མན་ངག་ལྡན་པ་ཆུ་སྐོལ་གྱིས། །འཕུལ་ལམ་ཡང་ན་གོང་བཤད་ཐང་གིས་དབུལ། །ཚ་ཆུའི་ནད་རྟགས་ཆེ་ན་ཨ་ཅང་ཆེ། །ཚ་ཤས་ཆེ་ཙམ་ལ་ཡང་ཡུན་རིང་བསྟེན། །དེ་ཡིས་དྲི་ཆུའི་བུངས་ཆེ་ཕོ་བ་བདེ། །ཚ་བའི་ཆུ་དེ་ལྡན་ནམ་གྲང་ཆུར་བསྒྱུར། །མ་འགྱུར་སྲིད་ཀྱང་ཚ་ཆུའི་རླབས་འདིས་གཅོག །ལྡན་ནམ་གྲང་ཆུ་ལའང་ཞག་འགའི་བར། །མེ་དྲོད་གསོ་བྱེད་རྗེས་དང་སྨན་གཞན་གྱི། །ཐོག་མར་སྨན་འདི་གཏོང་བ་མྱོང་བའི་གནད། །
འབྲས་བུ་གསུམ་ཐང་།	བསིལ་བ། བཟི་མེད།	འབྲས་གསུམ་ཐང་གིས་རིམས་འཁྲུགས་ཚ་བའི་ནད། །གསར་རྙིང་མ་ལུས་སེལ་ཞིང་སྨིན་པར་བྱེད། །
འབྲས་བུ་གསུམ་གྱི་སྨན་མར།	དྲོ་བ། བཟི་མེད།	འབྲས་བུ་གསུམ་གྱི་སྨན་མར་རྒས་ཀ་སྲ། །མིག་དང་རྣ་བ་སོ་དང་སྣ་ཡི་ནད། །མགོ་ནད་རྩ་བྱེར་རྣག་འབྱམས་རླུང་ནད་སེལ། །ཁྱད་པར་སྙིང་ལ་རླུང་ཞུགས་འཇོམས་པའི་མཆོག །<122>
འབྲུག་རུས་སུམ་ཐང་།	བསིལ་བ། བཟི་མེད།	མགོ་ནད་རིགས་ཀུན་མ་ལུས་འཇོམས། །
འབྲོང་ཁྲག་དྲུག་པ།	བསིལ་བ། བཟི་མེད།	གློ་ནད་དང་། གྲེ་བའི་གཉན་ཚད། བད་ཀན་མིད་འཆུས་ནད་སོགས་ལ་ཕན།
འབྲོང་ཁྲག་བརྒྱད་པ།	ཅུང་བསིལ། བཟི་མེད།	འབྲོང་ཁྲག་བརྒྱུད་པའི་སྦྱོར་བ་ཚད་ལྡན་འདིས། །བད་ཀན་མིད་འཆུས་ནད་ལ་བདུད་རྩི་ཡིན། །
འབྲོང་རྩེ་ཨ་གར་བརྒྱད་པ།	ཅུང་བསིལ། བཟི་མེད།	འབྲོང་རྩེ་ཨ་གར་བརྒྱུད་པ་འདིས། །ཁྲག་རླུང་སྤྱི་ཡི་གཟེར་བ་དང་། །སྙིང་རླུང་སྨྱོ་འབོག་མ་ལུས་སེལ། །
བླ་མེད།	བསིལ་དྲོད་སྙོམས་པ། བཟི་མེད།	བླ་མེད་ཁྲག་སྦྱོར་ཉེར་ལྔའི་སྦྱོར་བ་འདིས། །ཀླད་སྐྱོན་གྱིས་ནི་མགོ་གཟེར་མགོ་ཡུ་འཁོར། །ཁ་མིག་ཡོ་དང་ཡན་ལག་སྦྲིད་ཅིང་འཁུམས། །ལུས་འདར་གཡོ་ཞིང་ངག་ལྐུགས་སེམས་མི་བདེ། །ཁྱད་པར་གྲིབ་ནད་ཀུན་ལ་བསྔགས་པ་ཡིན། །<123>
བློན་པོ་གསུམ་སྦྱོར། (ཅུ་གང་གསུམ་པ།)	བསིལ་བ། བཟི་མེད།	བློན་པོ་གསུམ་སྦྱོར་བྱིས་པའི་ཚད་ནད་སེལ། །
བློན་ཁྱུང་།	བསིལ་བ། བཟི་ཅུང་ཡོད།	བློན་པོ་གསུམ་སྦྱོར་སྟེང་དུ་ཁྱུང་སྔ་བསྡེབས། །བྱིས་པའི་གློ་ཚད་གཉན་རིམས་ཚ་བ་སེལ། །
འབྱར་ཆེན།	བསིལ་དྲོད་སྙོམས་པ། བཟི་ཆེ།	འབྱར་ཆེན་རེག་པ་བདེ་སྐྱེད་སྐྲངས་པོར་བྱུགས། །དེ་སྟེང་སྤུ་བསྣན་ཆིངས་སོགས་ཚུལ་བཞིན་དུ། །ལེགས་བྱས་གཙོ་བོ་རྐང་འབམ་ནད་ལ་བསྔགས། །གཞན་ཡང་དྲེག་དང་གྲུམ་བུ་ཆུ་སེར་མཛེ། །གསར་རྙིང་རྨ་ཡི་སྐྲངས་དང་གཉན་དང་འབྲས། །མ་ལུས་སེལ་བ་བྱང་སྨན་མཁས་པའི་ལུགས།<124>
མ་ནུ་བཞི་ཐང་།	བསིལ་བ། བཟི་མེད།	སྨིན་བྱེད་གཙོ་བོ་མ་ནུ་བཞི་ཐང་གི། །བསྡུས་ཐང་རིམས་ཀྱི་ཚ་བ་སྨིན་པར་བྱེད། །བད་ཀན་སྐྱ་སྨུག་སྟོངས་ཚད་ཁྲག་གཟེར་སེལ། །
མན་ངག་བསིལ་སྦྱོར། (ཅོང་ཞི་ཉེར་བཞི།)	ཅུང་བསིལ། བཟི་མེད།	མན་ངག་བསིལ་བའི་སྦྱོར་བ་འདིས། །དུག་སྨུག་མཁྲིས་པ་མཆིན་པ་རྒྱས། །ཁྲག་སྙིང་སྟོད་རྒྱངས་གབ་ཅིང་ཞེན། །མཆིན་མཆེར་བར་གྱི་བར་ཁྲག་རྒྱས། །མཆིན་དྲི་ནང་གི་ནད་རྣམས་ལ། །སླེབས་པས་ཆོག་པ་ཁོ་བོས་མཐོང་། །
མན་ངག་གུར་གུམ་བདུན་པ།	བསིལ་དྲོད་སྙོམས་པ། བཟི་མེད།	གློ་ནད་རིགས་ཀུན་དང་། ཁྱད་པར་གློ་གཅོང་ལ་ཕན་པ་མྱོང་བས་གྲུབ།
མན་ངག་གམ་ཕྱེ་དམར་བོ།	བསིལ་བ། བཟི་མེད།	རིམས་ཚད་རྒྱུ་ལོང་ལ་དབབ་པ་དང་། །གཉན་ཚད་ཁྲག་དང་བསྡོངས་པ་དང་། །དྲེག་གྲུམ་གཉན་དང་བསྡོངས་པ་དང་། །ཆུ་སེར་སྨན་སྦྱོར་ནུས་པ་ཕྱོགས་བསྡུས་ཀུན་གསལ་མེ་འོང་། །མཁལ་འགྲམས་དཔྱི་མིག་གཟེར། །མ་ལུས་སེལ་བྱེད་ཁྱད་ཆོས་ཡིན། །<125>
མན་ངག་ཕྱག་རྡོར་རིལ་བུ།	བསིལ་དྲོད་སྙོམས་པ། བཟི་མེད།	ཆུ་སེར་ཡ་མ་དཀར་ནག་དྲེག་གྲུམ་འབམ། །གག་ལྷོག མཛེ་འབྲས་ཁྱད་པར་ཀླད་གདོན་འཇོམས། །
མན་ངག་གུར་གུམ་བཅུ་གསུམ།	བསིལ་བ། བཟི་ཆེ།	མན་ངག་གུར་གུམ་བཅུ་གསུམ་འདིས། །ཁྲག་མཁྲིས་མགོ་ནད་ཡ་མའི་རིགས། །ཀླད་པའི་ཚ་ནད་མཐའ་དག་སེལ་། །
མུ་ལ་བདུན་སྦྱོར།	དྲོ་བ། བཟི་མེད།	ཁོང་སྲིན་གཞང་སྲིན་གྲང་རླུང་འཐབ་པ་དང་། །མ་ཞུ་གླང་ཐབས་གྲུང་སྲིན་མ་ལུས་སེལ། །
མི་ཐོད་བརྒྱད་པ།	དྲོ་བ། བཟི་མེད།	མགོ་རླུང་མགོ་འཁོར་ནད་ལ་བསྔགས་པ་ཡིན། །
མིག་སྨན་ཕ་ལ།	དྲོ་ལ་རྣོ་བབཟི་མེད།	ཤ་མཛེར་དང་། ལིང་ཏོག་འཇོམས།<125>
མིང་ཅན་གསུམ་པ།	བསིལ་དྲོད་སྙོམས་པ། བཟི་མེད།	བུ་དང་མ་ཤ་མ་ཐོན་པ། །དེ་ཡིས་མྱུར་དུ་ཐོན་པར་འགྱུར། །
མིང་ཅན་བདུན་པ་ཁ་ཚར་ཅན།	བསིལ་བ། བཟི་ཅུང་ཡོད།	མིང་ཅན་བདུན་པ་ཁ་ཚར་དང་བཅས་པ། །ནམ་གུང་ཆུ་ཡིས་དེད་ནས་བཏང་བ་ཡིས། །ཁྱི་སྨྱོན་རྨུག་པའི་དུག་ལ་ཤིན་ཏུ་ཕན། །
མན་གུར་བཅུ་གསུམ།	བསིལ་བ། བཟི་ཅུང་ཡོད།	ཁྲག་དང་མཁྲིས་པས་མགོ་ན་བ། ཡ་མའི་ནད་དང་། ཀླད་པའི་ཚད་ནད་སོགས་ལ་ཕན།
མུ་ཏིག་དྲུག་པ།	ཅུང་བསིལ། བཟི་མེད།	མགོ་ཆགས་གསོ་ཞིང་ཡན་ལག་གི། །རུས་པ་ཆག་པ་སྦྱོར་བར་བྱེད། །
མུ་ཏིག་ཉེར་ལྔ།	བསིལ་སྙོམས་པ། བཟི་མེད།	མུ་ཏིག་ཉེར་ལྔའི་སྦྱོར་བ་འདི། །རྩ་དཀར་ནད་ལ་མཆོག་ཏུ་བསྔགས། །རྩ་ཆད་མཐུད་ཅིང་རྒྱུས་ནད་སེལ། །གཡུ་ཐོག་མགོན་པོའི་ཁྱད་ཆོས་ཡིན། །<127>
མེ་ཏོག་གསུམ་ཐང་།	བསིལ་ཆེ། བཟི་མེད།	མེ་ཏོག་གསུམ་པ་ཕྱེ་མས་ལྷོག་པ་འཇོམས། །
མེ་འདྲ་སེ་འབྲུ་དྲུག་སྦྱོར།	དྲོ་བ། བཟི་མེད།	གྲང་རླུང་མ་ཞུ་མེ་དྲོད་ཆེར་ཉམས་དང་། །གྲང་ནད་སྨད་ལྟུང་སྦོ་འཁྲོག་འགྱིང་བ་ལ། །ཆུ་བསྐོལ་ཚན་མོས་ཕུལ་བཏང་བདེ་བ་སྟེར། །མེ་དྲོད་སྟོབས་འཕེལ་ཁ་ཟས་ལེན་པ་དང་། །ཁོང་ནད་གྲང་རླུང་ཅན་ལ་བདུད་རྩིར་མཚུངས། །
མེ་མཉམ་ཆུང་ངུ་།	བསིལ་དྲོད་སྙོམས་པ། བཟི་ཡོད།	མེ་དངོས་སྙིགས་མ་མ་ཞུ་བ་མོ་ལ། །ཚ་ཟེར་བྱེ་བའི་དཀྱིལ་འཁོར་རྒྱས་པ་སྟེ། །ཡུན་རིང་བཅོས་རྡུགས་གྲང་ནད་རྒྱ་མཚོ་ཡང་། །མོད་འཕྲལ་གནས་སུ་སྐེམ་བྱེད་རྣོ་བའི་མེ། །ཁྲག་སྐྲན་ཁྲག་འདྲིལ་སོགས་ཀྱི་གྱེན་ཕྱུར་ཀུན། །ཐོགས་མེད་བཤིགས་པའི་གནམ་ལྕགས་ལྕེ་འབབས་ཡིན། །མདོར་ན་ཁྲག་མཁྲིས་ཚ་བ་མ་གཏོགས་པའི། །གྲང་ནད་མ་ལུས་གསོ་བའི་སྨན་མཆོག་ཡིན། །
མོ་ནད་སེ་འབྲུ་བརྒྱད་པ།	དྲོ་བ། བཟི་མེད།	གྲང་ནད་སྤྱི་དང་བད་རླུང་ལས་གྱུར་པའི། །ཟླ་མཚན་དཀར་བོ་འབྱམས་ལ་མཆོག་ཏུ་ཕན། །<128>
དམར་བོ་རྟ་ཟིའི་སྦྱོར་བ།	བསིལ་ཆེ། བཟི་ཆེ།	རིལ་བུ་འཆི་སོས་དམར་བོ་འདིས། །བལ་ནད་འབྲུམ་པ་རྒྱུ་གཟེར་དང༌། །མིག་སེར་ལྷོག་རྒོད་བྱིན་ལྐོག་སོགས། །གཉན་རིམས་སྨྱོ་འབོག་མཐའ་དག་སེལ། །གཞན་ཡང་གཉན་སྲིན་མགོ་སྲིན་དང་། །ཆུ་སེར་ཚ་བ་དྲེག་གྲུམ་དང༌། །ཚད་རིམས་གླེང་ཐབས་སྨད་ཚད་དང་། །ཆམ་པ་གསར་རྙིང་གློ་རྣག་སོགས། །ནད་ཀྱི་རིགས་སུ་གྱུར་པ་ལ། །ཐེངས་པ་ཙམ་གྱིས་ཆོག་པ་ཡིན།
དམར་བོ་གསུམ་ཐང་།	བསིལ་བ། བཟི་མེད།	གློ་མཁལ་འགྲམས་ཚད་སྨིན་སྡུད་བྱེད་པའི་མཆོག །གཞན་ཡང་གློ་ནད་གསར་རྙིང་གང་ཡིན་ལ། །འདི་ནི་ཐོག་མཐའ་བར་དུ་བསྔགས་པར་མཐོང་། །ཁྱད་པར་གློ་ནད་ཁྲག་ཏུ་ལུ་བ་ལ། །འདི་ལས་ལྷག་པའི་ཐང་མཆོག་ཡོད་མ་ཡིན། །
དམར་གསུམ་ལྡེ་གུ།	དམར་གསུམ་ལྡེ་གུ་གཞུང་བཞིན་ཚད་ལྡན་སྦྱར། །ལུད་པ་ཤེ་རུལ་རྣག་ཁྲག་གློ་རྡོལ་སེལ། །
མྱང་སྤྲས་ལྔ་བ།	བསིལ་བ། བཟི་མེད།<129>	མྱང་སྨྲས་ལྔ་བ་ཚད་ལྡན་སྦྱོར་བ་འདིས། །ཕོ་བ་རྒྱུ་མའི་ཚ་ནད་བཤལ་བ་དང༌། །མཁྲིས་ཤས་ཅན་གྱི་ཞེ་ལོག་དང་ག་འགག །གཉན་རིམས་རྒྱུ་གཟེར་བཤལ་ནད་ཐམས་ཅད་སེལ། །
སྨྱུག་རྩི་ཉེར་ལྔ།	བསིལ་དྲོད་སྙོམས་པ། བཟི་མེད།	མོ་ནད་རིགས་གྱུར་ཐེངས་པའི་མཆོག །
རྨ་སྨན་ཨ་ཝ་བརྒྱུད་སྦྱོར།	བསིལ་བ། བཟི་འབྲིང་།	རྨ་སྨན་ཨ་ཝ་བརྒྱད་ཀྱི་སྦྱོར་བ་འདིས། །རུས་ཆག་གསོ་ཞིང་ཤ་རོ་གཅོད་པའི་མཆོག །ཤུའུ་གསོ་ཞིང་རྨ་རྣམས་རང་འབྱོར་བྱེད། །ཕྱི་ནས་འདེབས་ཤིང་ནང་དུ་གཏོང་བ་ཡིན། །རུས་ཆག་གསོ་ན་སྨན་རྟ་སྤྱི་ཞུར་ཁུ། །རྣག་ཚད་ཅན་ལ་སྨན་རྟ་ཆུ་གྲང་བྱ། །
རྨ་སྨན་རྣོན་པོ་བྲེ་ག་ཉེར་ལྔ།	བསིལ་བ། བཟི་མེད།	མགོ་དང་བྱང་ཁོག་ཡན་ལག་རྨ། །གསར་རྙིང་ཀུན་གྱི་གཉེན་པོ་སྟེ། །ཁྲག་གཅོད་རྩ་སྡོམ་རུས་པ་སྦྱོར། །ཐིག་འདྲེན་རྣག་སྐེམ་རྒྱུས་པ་མཐུད། །རྨ་གསོ་རྨེན་གཅོད་ཆུ་སེར་སྐེམ། །ཆག་སྦྱོར་རལ་འདྲུབ་ཤའུ་སྐྱེད། །སྦྱོར་བ་གསུམ་གྱི་ལག་ལེན་འདི། །རྨ་རྙིང་ཁ་དང་མཚན་མ་ཡང་། །འབྱར་ཞིང་སོས་པར་འགྱུར་ཞེས་ཟེར། །<130>
རྨེན་བུའི་སྦྱོར་བ། (ཝ་སྨན།)	བསིལ་དྲོད་སྙོམས་པ། བཟི་མེད།	རྨེན་བུའི་སྦྱོར་བ་ཝ་བ་རྒྱུན་གཅོད་འདི། །ཟླ་སྨད་ཉི་ཤུ་གཅིག་ནས་དགུ་ཡི་བར། །བསྟེན་པ་ཝ་བ་རྩད་ནས་འབྱིན་པར་བྱེད། །
སྟོད་ལུགས་སྨན་སེར་ཆེན་མོ།	ཅུང་བསིལ། བཟི་ཆེ།	སྟོད་ལུགས་སྨན་སེར་ཆེན་མོ་ཞེས་གྲགས་པ། །གསུམ་འགྲིལ་བལ་ནད་མིག་སེར་ཅོག་འགྱེལ་དང་། །རིམས་རིགས་སྤོ་ཡོར་ཁྲག་མཁྲིས་རྩར་རྒྱུག་སོགས། །གཉན་ནད་མ་ལུས་ཀུན་ལ་འདི་རང་ལྷག །ཁྱད་པར་ཚད་པ་གཉན་བསྡོངས་སྨིན་མ་སྨིན། །མ་ཤེས་སྟོབས་ཆེན་ནད་ལ་ཞི་བྱེད་དུ། །བསྟེན་ན་མྱོང་བས་གྲུབ་པ་ཁྱད་པར་འཕགས། །
སེར་ཆུང་བ།	བསིལ་བ། བཟི་མེད།	མཉམ་སྦྱོར་དང་བྱེད་སྨན་སེར་ཆུང་བ་འདི། །ནུས་པ་ཆེ་བ་ཕྱོགས་མཚུངས་ཐོག་མར་བསྔགས། །
སྨན་ནག་འཕྲུལ་འཁོར་ཆེ་མོ།	བསིལ་ཆེ། བཟི་ཆེ།	སྨན་ནག་འཕྲུལ་འཁོར་ཆེ་མོ་ཞེས། །ཚད་པ་གསར་རྙིང་བྱེར་གསུམ་དང་། །གཉན་ནད་ལྷོག་པ་ཆེམ་པ་གསུམ། །འབྲུམ་པ་རིམས་དང་རྒྱུ་གཟེར་དང་། །དམར་བཤལ་གཙོ་གྱུར་གཉན་རིམས་ནི། །བཅོ་བརྒྱད་ཐམས་ཅད་ལ་ཕན་ཅིང་། །གཞན་ཡང་དམུ་ཆུ་ལ་སོགས་པ། །ཁོང་ནད་ནད་རིགས་ཐམས་ཅད་སེལ། །<131>
སྨན་སེར་འདུ་བ་སྤྱི་སྙོམས།	བསིལ་དྲོད་སྙོམས་པ། བཟི་མེད།	རྩི་བཞིན་བཏགས་པའི་ཕྱེ་མ་དེ། །བདུད་རྩི་ཆང་གིས་འཕུལ་ལ་བཏང་། །ཕྱི་ནད་སྦྲུལ་ནག་ལྤགས་བརྗེས་འདྲ། །ཁོང་ནད་བ་མོར་ཉི་ཤར་འདྲ། །ནད་འགྱིངས་ཞོ་ལྟར་ཆགས་གྱུར་ཀྱང་། །སྐད་ཅིག་ཉིད་ལ་བཤིག་ཅིང་འཇོམས། །
སྨན་དཀར་ཆིག་ཐང་།	དྲོ་བ། བཟི་མེད།	སྨན་དཀར་ཆིག་ཐང་འབམ་རིགས་ཆུ་སེར་སེལ། །ཆུ་ངན་མི་འཕྲོད་སྐབས་སུ་ལབ་ཁུ་ཕན། །
སྨུག་པོ་མཆིན་ཁྲག་རྒྱས་པའི་བདུད་རྩི་མ་ནུ་ཉེར་ལྔ། །	བསིལ་དྲོད་སྙོམས་པ། བཟི་མེད།	ཕན་ཡོན་སྨུག་པོ་ཁྲག་རྒྱས་མཆིན་ཚད་དུག །མཆིན་པའི་ཁྲག་མཁྲིས་བད་ཀན་རིགས། །མ་ལུས་སེལ་བྱེད་སྨན་བླའི་ལུང་བསྟན་བྲིས།
སྨྱུག་རྩི་ཉེར་ལྔ།	བསིལ་བ། བཟི་མེད།	མོ་ནད་ཁྲག་ཚབས་ཀྱིས་རྐེད་སོ་མན་ཆད་ཀྱི་རུས་པ་མ་སྡེ། འཁོལ་ཞིང་ན་བ་དང་། རྒྱུ་ཞབས་ཚ་འབྲབ་བྱེད་པ། རོ་རྒྱབ་དང་མཆིན་དྲི་གཟེར་བ། མངལ་ཁྲག་འཛག་ཆེ་བའམ་འཁྱིལ་བ་དང་ཡང་ན་རྣག་ཏུ་འགྱུར་བ་དག་ལ་ཕན། །<132>
ཙན་དན་སུམ་ཐང་།	བསིལ་བ། བཟི་མེད།	བསྡུས་གྲང་སྙིང་གི་ཚ་བ་འཇོམས་པར་བྱེད། །
ཙན་དན་བཞི་ཐང་།	བསིལ་བ། བཟི་མེད།	སུམ་གཉིས་བསྡུས་གྲང་ཁྲག་ཚད་སེལ་བར་བྱེད། །འདི་སྟེང་སྐྱུ་རུ་ཕོན་ཆེན་བསྣན་པ་ཡིས། །ཁྲག་འཕེལ་རྒྱ་མཚོ་ཙམ་ཡང་སྐེམ་པར་བྱེད། །ཁྲག་ཚད་གར་དགོས་རིགས་ལ་གཏོར་མི་ཉན། །
ཙན་དན་བརྒྱད་པ།	བསིལ་བ། བཟི་མེད།	གློ་ཚད་རྣག་ཁྲག་སེལ།
ཙན་དན་བཅུ་བ།	བསིལ་བ། བཟི་མེད།	ཚ་བར་གྱུར་བའི་སྐད་འགགས་མཐའ་དག་སེལ།
ཙན་དན་བཅུ་གཅིག	བསིལ་བ། བཟི་མེད།	མཁལ་ཚད་ཐམས་ཅད་སེལ།<134>
ཙན་དན་བཅུ་གསུམ།	བསིལ་བ། བཟི་མེད།	རྙོགས་ཚད་ཆུ་སེར་སྐེམ་པར་ནུས།
ཙན་དན་བཅོ་བརྒྱད།	བསིལ་བ། བཟི་མེད།	སྨན་མཆོག་ཙན་དན་བཅོ་བརྒྱད་འདི། །བྲག་ཞུན་ཐང་གིས་འཕུལ་ལ་བཏང་། །ཕན་ཡོན་འཁྲུ་སྐྱུགས་འདྲིལ་བ་དང༌། །རྩིབ་ལོག་རོ་སྟོད་གཟེར་བ་དང་། །སྙིང་རླུང་རྒྱུ་བ་ངན་པ་དང་། །རྩ་ཆད་རྩ་འདྲུལ་ཤ་འཁྲིག་དང་། །མགོ་བོ་ན་ཞིང་མིག་མི་གསལ། །ཁ་ལྕེ་སྐམ་ཞིང་གྲེ་བ་ཚ། །མཆིན་མཁྲིས་ཕོ་བ་རྒྱུ་མ་ལ། །རྨུག་ཅིང་ཚ་བར་བྱེད་པ་དེ། །མེ་དབལ་ཆུ་ཡིས་གསོད་དང་མཚུངས། །
བཙན་དུག་སྨན་མར།	ཅུང་བསིལ། བཟི་ཅུང་ཡོད།	བཙན་དུག་སྨན་མར་སྙིང་རླུང་ནད་ལ་མཆོག །
བཙན་དུག་བརྒྱད་པ།	ཅུང་བསིལ། བཟི་ཅུང་ཡོད།	ལྷོག་པ་གཉན་ཀུན་ཐུབ།
གཙོ་བོ་བརྒྱུད་པ།	བསིལ་ཆེ། བཟི་མེད།	གཙོ་བོ་བརྒྱད་པ་ཚད་ལྡན་སྦྱོར་བ་འདིས། །དོན་སྣོད་གློ་མཆིན་ཁྲག་མཁྲིས་འཁྲུགས་རིམས་ཀྱི། །ཚད་པ་གསར་རྙིང་མ་ལུས་འཇོམས་པར་བྱེད། །<135>
གཙོ་ཁྱུང་།	བསིལ་ཆེ། བཟི་ཅུང་ཡོད།	གཙོ་ཁྱུང་གཉན་ཚད་ལྡན་པའི་ནད་རིགས་དང་། །གནོད་བྱ་བཅུ་བོ་གང་ལ་ཞུགས་ཀྱང་འདོན། །ཁྱད་པར་བལ་ནད་ཏྲེ་ཏྲེ་ཧོ་ལ་བསྔགས། །
གཙོ་བརྒྱད་ཉེར་གཅིག	རང་བཞིནབསིལ་བ། བཟི་མེད།	རི་ཐང་མཚམས་དང་སྟོངས་ཚད་ལ་ཕན་ཞིང་། །ཁྱད་པར་ཡམས་ནད་རིགས་ཀྱི་སྟོངས་ཚད་སེལ། །
གཙོ་བོ་ཉེར་ལྔ། (ཝ་གློ་ཉེར་ལྔ།)	བསིལ་ཆེ། བཟི་ཅུང་ཡོད།	གཙོ་བོ་ཉེར་ལྔ་མན་ངག་ཁ་ཚར་ཅན། །ཚད་པ་ཆེ་ཆུང་གློ་དང་རུས་ལ་ཞེན། །གློ་ཆེན་འགོག་དཀའ་དབུགས་ཐུང་གྱེན་མི་འཕེར། །གློ་ཡིས་བརྒྱལ་ཞིང་འཚངས་ནས་དབུགས་སྡུད་དཀའ། །འགུལ་ན་གློ་སྐྱུགས་བྱེད་ཅིང་ཉལ་མི་བདེ། །ལུད་པ་མང་དུ་ལུ་ཞིང་སྣ་མཚུལ་འགགས། །ཚ་གཟེར་ཚ་སུབས་གློ་བ་ཁྲག་རྒྱས་སོགས། །གློ་ནད་བརྒྱད་ལ་སྨན་འདི་སླེབ་པས་ཆོག །
གཙོ་བོ་ཉེར་ལྔ་ཁ་ཚར་ཅན།	ཅུང་བསིལ། བཟི་ཆུང་།<136>	ཚད་པ་ཆེ་ཆུང་གློ་བ་དང་རུས་པར་ཞེན་པ་དང་། གློ་གཅོང་ནད་ཀྱི་དབང་གིས་གློ་ཆེན་འགོག་དཀའ་བ། དབུགས་སྣ་ཐུང་བ། གློ་ཡི་བརྒྱལ་ཞིང་འཚངས་ནས་དབུགས་སྡུད་དཀའ་བ། ལུད་པ་མང་དུ་ལུ་ཞིང་སྣ་འཚུལ་འགག་པ། རོ་སྟོད་ཚ་ཞིང་ལྕི་ལ་རྒྱངས་ཤིང་ཁེངས་པར་བྱེད། ཚ་གཟེར་རྒྱག་པ། གློ་བ་ཁྲག་རྒྱས་སོགས་སེལ་བར་བྱེད།
རྩ་དཀར་རྩ་ཚད་སེལ་བྱེད་བཟང་དྲུག་ཉེར་ལྔ།	བསིལ་བ། བཟི་མེད།	རྩ་ཡི་ཚད་པའི་ནད་ཀུན་ཐམས་ཅད་དང༌། །རྩ་དཀར་ནད་ལ་མེ་ལ་ཆུ་བཏབ་འདྲ་བ་ཤིན་ཏུ་ཕན། །
རྩ་བ་ལྔ་པ།	དྲོ་བ། བཟི་མེད།	ཡན་ལག་གི་ཚིགས་གཞི་སྐྲངས་པ་དང་། གྲང་བའི་རང་བཞིན་གྱིས་ཆུ་སེར་བསགས་པ་སོགས་ལ་ཕན།
རྩ་ཐག་བཅུ་གསུམ།	ཅུང་དྲོ་བ། བཟི་ཅུང་ཡོད།	འབྲས་བུ་སྐྲངས་དང་གཅིན་བབས་དཀའ་བ་སེལ།
རྩ་ཐག་བཅུ་དྲུག	བསིལ་དྲོད་སྙོམས་པ། བཟི་ཅུང་ཡོད།	རྩ་ཐག་བཅུ་དྲུག་མྱོས་ཁུས་བཏང་བ་ཡིས། །རླིག་པ་སྦྱངས་པ་རང་ཞི་དག་ལ་འགྲོ། །སྨད་ནད་མཁལ་རྩ་འགྲམས་དང་མཁལ་རླུང་སོགས། །མ་ལུས་སེལ་བྱེད་གདམས་ངག་སྙིང་ནོར་རོ། །<137>
རྩ་བྱུགས།	བསིལ་བ། བཟི་མེད།	རྩ་བྱུགས་མར་རྙིང་སྦྱར་ཏེ་བྱུགས་པ་འདིས། །རྩ་དཀར་ནད་ལ་ཤིན་ཏུ་ཕན་པ་མཐོང་། །
རྩ་རྩི་རྡོ་སྦྱོར།	བསིལ་བ། བཟི་ཅུང་ཡོད།	སྲིད་སྨན་རྩ་རྩི་རྡོ་སྦྱོར་འདི། །སྨན་རྟ་མར་ཁུས་རྟ་ལ་བསྐྱོན། །ནད་རོ་བ་སྤུའི་སྒོ་ནས་འབྱིན། །ཤ་གསར་ཚོས་ཁུས་རླུང་སྣ་མནན། །འདི་ལས་ལྷག་པའི་སྨན་དང་དཔྱད། །ཡ་མ་གསོ་བའི་གཉེན་པོ་མེད། །མཁས་པ་གཡུ་ཐོག་མགོན་པོའི་ལུགས། །
རྩྭ་མཁྲིས་དྲུག་ཐང་།	བསིལ་བ། བཟི་མེད།	མཁྲིས་པ་ལས་གྱུར་ཞོ་རས་ནད་ལ་ཕན།<138>
ཚ་སེལ།	བསིལ་དྲོད་སྙོམས་པ། བཟི་མེད།	ཁྲག་མཁྲིས་ཕོ་བར་ལྷུང་བ་དང༌། །སྨུག་པོའི་ཁྲག་སྐྲན་འདྲིལ་བ་ལ་སོགས། །མདོར་ན་ཕོ་ནད་ཚ་བ་མཐའ་དག་སེལ། །
ཚོ་གླང་རིལ་བུ།	བསིལ་དྲོད་སྙོམས་པ། བཟི་ཆེ།	ཚ་བའི་གླང་ཐབས་རིལ་བུ་འདི། །ཆེ་ཆུང་བྲ་བའི་རིལ་མ་ཙམ། །བདུན་དགུ་བཅུ་གཅིག་ལ་སོགས་པ། །ན་ཚོད་ནད་སྟོབས་སྦྱར་ལ་གཏོང་། །མཆིན་མཆེར་ལས་བྱུང་དོན་གླང་དང་། །ཕོ་གླང་རྒྱུ་མའི་སྣོད་གླང་དང་། །གཉན་གླང་དང་ནི་སྲིན་གླང་དང་། །ཕྱི་ནང་རྩ་ཡི་གླིང་ཐབས་སོགས། །ཚ་གླང་གྲང་གླང་གང་ཡིན་ཡང་། ཀུན་ལ་ལྟོ་རུ་དྲོས་ཙམ་གྱིས། །ཟུག་གཟེར་གཅོག་པ་ཐེ་ཚོམ་མེད། །ཟ་ཟི་འཆལ་འཚོལ་སྐྱོན་ལངས་ན། །མར་གསར་སྡོར་ལྡན་ཐུག་པ་གཏོང་། །
ཚད་སེལ་བཅུ་བདུན།	བསིལ་བ། བཟི་མེད།	བུད་མེད་རིམས་བཏབ་བཙས་རྗེས་ཚད་པ་སེལ། །
ཚར་བོང་ཆིག་ཐང་།	བསིལ་དྲོད་སྙོམས་པ། བཟི་མེད།<139>	ཚར་བོང་ཆིག་ཐང་མགྲིན་ནད་ཚ་བ་སེལ། །
ཚེ་འཛིན་ནོར་བུ།	བསིལ་བ། བཟི་མེད།	རིམས་ཚད་ཚ་བའི་ནད་དང་ཁྲག་ཚད་རིགས། །ཁྱད་པར་རླུང་ཚད་གཉན་ཚད་སོགས་ལ་ཕན། །
ཚོས་སྦྱོར་དྲུག་པ།	བསིལ་བ། བཟི་མེད།	ཚོས་སྦྱོར་དྲུག་པ་སྐྱེ་རྒྱུན་གཅོད་པར་བྱེད།
མཚལ་ཆུ་སུམ་སྦྱོར།	བསིལ་བ། བཟི་མེད།	པགས་མཛེ་ནད་རྣམས་འཇོམས་བྱེད་ན། །པགས་ནད་གཞན་རྣམས་སྨོས་ཅི་དགོས། །
མཚལ་ཆུ་ལྔ་བ།	བསིལ་བ། བཟི་མེད།	མཛེ་ནད་དམུ་འོར་དྲེག་དང་གྲུམ། །འབྲས་སོགས་འཛོམས་པར་ཐེ་ཚོམ་མེད། །
མཚལ་ཆུ་དགུ་བ།	བསིལ་བ། བཟི་མེད།	ཁོང་སྲིན་ཁྲག་སྲིན་པགས་སྲིན་ལ་སོགས་པ། །ཁྱད་པར་གཉན་སྲིན་ནད་ལ་འདི་ཉིད་བསྔགས། །གཞན་ཡང་རེག་དུག་ནད་ལ་ཕན་ངེས་སོ། །<140>
མཚལ་དཀར་ཉེར་ལྔ།	ཅུང་བསིལ། བཟི་མེད།	འབམ་རིགས་དཀར་ནག་ཁྲུ་གསུམ་དང་། །ཆུ་སེར་དྲེག་གྲུམ་མཁལ་འགྲམས་ལ་སོགས་པ། །མདོར་ན་ནད་རིགས་ཕལ་ལ་ཤིས་པ་ཡིན།
མཚེ་ལྡུམ་གཉིས་སྦྱོར།	བསིལ་བ། བཟི་མེད།	སྣ་ཁྲག་འཛག་སོགས་ཁྲག་གཅོད་ཤིན་ཏུ་ཟབ། །
འཚོ་བྱེད་ལུང་བསྟན། (ཅོང་ཞི་ཉི་ཤུ།)	བསིལ་བ། བཟི་མེད།	འཚོ་བྱེད་ལུང་བསྟན་ཅོང་ཞི་ཉི་ཤུ་འདིས། །མ་ཞུ་མིད་འཆུས་ཕོ་བར་ལྕགས་དྲེག་ཆགས། །ཕོ་མཆིན་མི་བདེ་ཟས་ཀྱི་དང་ག་འགགས། །བད་ཀན་སྐྱ་སྨུག་མཁྲིས་པའི་ལྷན་སྐྲུན་འཇོམས། །བད་རླུང་མགོ་འཁོར་སོགས་ནད་ཕལ་ཆེར་ཕན། །<141>
ཛཱ་ཏི་རྒྱལ་བློན་སྦྱོར་བ།	ཅུང་དྲོ་བ། བཟི་མེད།	རྒྱལ་བློན་ཞིབ་བཏགས་ཕྱེ་མ་ནི། །དགོང་དང་ཐོ་རེངས་ནན་ཏན་བུ། །ཕན་ཡོན་སྙིང་མི་དགའ་བ་དང་། །ཤེས་པ་འཕྱོ་ཞིང་བློ་འཚུབ་དང་། །རོ་སྟོད་མདུན་རྒྱབ་གཟེར་མིག་འཐོམ། །དྲན་པ་མི་གསལ་བརྗེད་ངས་ཆེ། །ཡི་མུག་ག་ཆད་སྡོད་མི་ཚུགས། །ཞེ་སྡང་བྱིང་རྒོད་དབུགས་སྣ་ཐུང་། །ཚབས་ཆེན་བརྒྱལ་སོགས་སྣ་ཚོགས་ནད། །འགོང་བོ་སྤུན་དགུས་བཏབ་པའི་རིགས། །ཀུན་སེལ་བི་མ་མི་ཏྲས་གདམས། །
ཛཱ་ཏི་སུམ་ཐང་།	དྲོ་བ། བཟི་མེད།	རླུང་ནད་མ་ལུས་འཇོམས་ཤིང་དྲན་པ་གསལ། །
ཛཱ་ཏི་བཞི་པ།	དྲོ་ཆེ། བཟི་མེད།	བྱིས་དཔེ་མཆིན་པ་གྲང་བབས་ནད་ལ་ཕན།
ཛ་ཏི་བཅུ་བཞི།	དྲོ་ཆེ། བཟི་མེད།	ཛ་ཏི་བཅུ་བཞི་མན་རྒྱུད་གཞུང་བཞིན་སྦྱར། །རུས་བཅུད་གསུམ་མམ་བཅུད་བཞིའི་ཁུ་བས་དབུལ། །སྟོད་སྨད་ཕྱི་ནང་རླུང་ཀུན་འདི་ཡིས་འཇོམས། །<142>
ཛ་ཏི་ཉི་ཤུ།	བསིལ་དྲོད་སྙོམས་པ། བཟི་མེད།	སྙིང་རླུང་སྲོག་རླུང་ནད་ལ་ཕན་པ་ཡིན།
ཛ་ཏི་ཉི་ཤུ་རྩ་ལྔ།	དྲོ་བ། བཟི་མེད།	ཛ་ཏི་ཉི་ཤུ་རྩ་ལྔའི་སྦྱོར་བ་འདི། །སྲོག་རླུང་རིགས་ཀུན་འཇོམས་པའི་རྡོ་རྗེ་ཡིན།
མཛོ་མོ་ལྔ་ཐང་།	བསིལ་ཆེ། བཟི་མེད།	མཛོ་མོ་ལྔ་ཐང་སྦྱོར་བ་འདིར། །ཁྲག་འཁྲུག་ལྔ་བ་ཞེས་ཀྱང་ཟེར། །སྐྱུ་རུ་ཡིས་ནི་རྣོ་འདོན་བྱ། །ཁྲག་གི་ནད་རིགས་མཐའ་དག་ཀུན། །ཞི་བྱེད་བདུད་རྩི་མངོན་སུམ་པ། །གཏར་དགོས་གཏར་གྱི་ནུས་མཚུངས་ཉིད། །
མཛོ་མོ་དྲུག་ཐང་།	བསིལ་དྲོད་སྙོམས་པ། བཟི་མེད།	རྐང་འབམ་ནད་དང་། ཁྲོག་རླུང་། ས་བོན་འཛགས་པ་བཅས་ལ་ཕན། །
འཛག་བསྡོམ་ཟླ་བ་གྱེན་ལྡོག	དྲོ་བ། བཟི་མེད།	འཛག་བསྡོམ་ཟླ་བ་གྱེན་ལྡོག་ཅེས། །གྲང་བས་སྨད་རུས་ན་བ་དང༌། །ཐིག་ལེ་དཀར་དམར་འཛག་པ་གཅོད། །<143>
འཛིན་པ་བདུན་སྦྱོར།	བསིལ་དྲོད་སྙོམས་པ། བཟི་མེད།	ཁྲག་སྲིན་ཡ་མ་དཀར་ནག་ཁྲ་གསུམ་དང་། །སྒྲུངས་ལྷོག་གཟེར་གསུམ་ཚ་བ་གསར་རྙིང་གབ། །ཆུ་སེར་དྲེག་གྲུམ་རྐང་འབམ་གཟའ་ནད་སོགས། །མིག་སེར་སྲིན་བུའི་གྲོང་ཁྱེར་འབུམ་ཚོགས་འཇིག །
འཛིན་པ་བཅུ་གཅིག	བསིལ་བ། བཟི་མེད།	ཁྲག་མཁྲིས་གག་པའི་རིགས་རྣམས་ཀུན་ལ་བསྔགས། །
ཝ་ཏ་བཅུ་གཉིས།	བསིལ་བ། བཟི་ཆེ།	སོ་ནད་ཁྲག་སྲིན་རྒྱས་ལ་ཕན།
ཝ་ཏ་བཅུ་བཞི།	བསིལ་བ། བཟི་མེད།	ཚ་སྲིན་གདུག་པ་རོལ་ཏུ་གསོད། །
ལོར་ཏའི་ཁཎྜ།	བསིལ་བ། དུག་ཤས་ཆེ།	རྨ་རིགས་གསར་རྙིང་དང་། གཉན་ཚད་རྒྱས་ཏེ་སྐྲངས་སྦོས་ཆེ་བ། གཞང་འབྲུམ་གྱི་ནད་ལ་ཕན།<145>
ཞི་བྱེད་དྲུག་པ།	བསིལ་དྲོད་སྙོམས་པ། བཟི་མེད།	ཞི་བྱེད་དྲུག་གི་སྦྱོར་བ་འདིས། །མ་ཞུ་ཕོ་སྦོས་གླང་ཐབས་དང༌་། །ཐུར་སེལ་རྒྱུ་བ་ལོག་པ་དང༌། །བུ་དང་ཤ་མ་མ་ཐོན་དང་། །བཤང་འགག་སོགས་ལ་ཤིན་ཏུ་ཕན། །
ཞི་བྱུང་། །	བསིལ་དྲོད་སྙོམས་པ། བཟི་ཅུང་ཡོད།	ཞི་ཁྱུང་མ་ཞུ་གྲང་རླུང་ཕོ་བ་སྦོས། །རྒྱུ་ལོང་འུར་འཁྲོག་རྒྱུ་མར་གཅུས་འདྲིལ་བརྒྱབ། །གྲང་སྲིན་གླང་ཐབས་གཉན་ནད་ཟུག་གཟེར་འཇོམས། །
ཞི་དྲུག་དུར་བསྣན།	བསིལ་དྲོད་སྙོམས་པ། བཟི་ཅུང་ཡོད།	ཕོ་རླུང་ཞུགས་པ་དང་། སྦོས་རྒྱངས་བྱེད་པ། རྒྱུ་ལོང་གཟེར་བ། བཤང་བ་འགགས་པ་སོགས་ལ་ཕན།
ཞི་དྲུག་བྲི་བསྣན།	བསིལ་དྲོད་སྙོམས་པ། བཟི་མེད།	བཤང་བ་བབས་དཀའ་བ་དང་། གཞང་འབྲུམ་གྱི་ནད་ལ་ཕན།<146>
ཞི་གསེར།	བསིལ་དྲོད་སྙོམས་པ། བཟི་མེད།	ཞི་གསེར་མཁྲིས་པ་སྣོད་ལྷུང་གྲང་མཁྲིས་སེལ། །
ཞི་བྱེད་བཅུ་གཅིག (སྐྱེ་ཟུག་རིལ་བུ།)	བསིལ་དྲོད་སྙོམས་པ། བཟི་མེད།	ཞི་བྱེད་བཅུ་གཅིག་སྐྱེས་ཟུག་གཅོག་པ་དང་། །མོ་ནད་ཁྲག་སྐྲན་འདྲིལ་བ་བཤིག་པར་བྱེད། །ཁྱད་པར་བཙས་རྗེས་སྲིན་གླང་འདྲལ་རོ་ལ། །འདི་ལས་ལྷག་པའི་གདམས་པ་གཞན་ན་མེད། །
ཞི་བྱེད་ཉེར་དགུ།	དྲོ་བ། བཟི་མེད།	རླུང་མཁྲིས་བད་ཀན་གྲང་བ་མཁལ་རྐེད་ན། །ཤ་དུག་ཆུ་དུག་མ་ཞུའི་རིགས་མཐའ་དག །ཕོ་ལོང་མཆིན་གཟེར་ཆུ་སེར་ཐམས་ཅད་འཇོམས། །མན་ངག་ཟབ་པའི་སྨན་སྦྱོར་འདི་ཉིད་མཆོག །
ཞི་ཏིག	བསིལ་བ། བཟི་མེད།	ཞི་ཏིག་མ་ཞུ་དང་ག་མི་བདེ་བ། །བད་མཁྲིས་མགོ་བོ་ན་ཞིང་ཞེ་མེར་ལངས། །ཕོ་བ་རྒྱུ་སྨད་སྦོས་བརྒྱངས་བཤང་བ་བཀག །ཁྱད་པར་སྦྲུམ་མ་འཁྲི་བའི་ནད་ལ་ཕན། །
ཞི་ལྕམ།	བསིལ་བ། བཟི་མེད།<147>	ཞི་དྲུག་ལྕམ་ཕྱེ་ལྡབ་བསྣན་གྲང་རླུང་གིས། །ཕོ་ལོང་རྒྱུ་མ་ན་ཞིང་སྦོས་བརྒྱངས་བྱེད། །ཁོག་པ་འཁྲོག་ཅིང་བཤང་བ་བཀག་པ་སྦྱོང་། །
ཞི་བྱེད་ཆུ་བསྒྱུར།	བསིལ་དྲོད་སྙོམས་པ། བཟི་མེད།	ཞི་བྱེད་ཆུ་བསྒྱུར་ཚད་ལྡན་སྦྱོར་བ་འདི། །ཁ་ཟས་མི་འཇུ་བྲོ་བ་མེད་པ་དང༌། །ལུས་ལྕི་མི་བདེ་ཕྱི་ཡི་སྐྲངས་སྦོས་དང་། །ན་ཟུག་ཆེར་མེད་ལྟོ་སྦོས་ཆུ་འགགས་འབེབས། །<148>
ཟགས་སྡོམ་ཟླ་བ་གྱེན་བཟློག	དྲོ་བ། བཟི་མེད།	གྲང་བའི་རྐྱེན་གྱིས་ལུས་ཀྱི་སྨད་རུས་ན་བ་དང་། །ཡང་ན་ཐིག་ལེ་དཀར་དམར་འཛག་པ་བཅས་གཅོད། །
ཟབ་ལག་བརྒྱད་པ།	བསིལ་ཆེ། བཟི་ཅུང་ཡོད།	རྨ་རིགས་གསར་རྙིང་དང་། པགས་ནད་ཀྱིས་ཟ་འཕྲུག་ལངས་པ། འབྲུམ་ཐོར་དང་ཤུ་བ་མེ་དབལ་སོགས་ལ་ཕན།
ཟངས་ཐལ་ཉེར་གཉིས།	བསིལ་བ། བཟི་མེད།	གློ་ནད་གསར་རྙིང་ཐམས་ཅད་དང༌། །དྲེག་དང་གྲུམ་བུ་ཆུ་སེར་མཛེ་ལ་སོགས། །ཁྱད་པར་དམུ་འོར་སྐྱ་རྦབ་ནད་ལ་བསྔགས། །གདམས་པ་འདི་ན་དྭགས་པོ་སྨན་པའི་ལུགས། །
ཟངས་ཐལ་ཉེར་ལྔ།	བསིལ་བ། བཟི་མེད།	གློ་ཚད་ནད་རིགས་ཐམས་ཅད་དང་། ཁྱད་པར་དབུགས་འཚང་གློ་ནད་སེལ།<149>
ཟངས་ཐལ་ཉེར་དྲུག	བསིལ་བ། བཟི་མེད།	ཟངས་ཐལ་ཉེར་དྲུག་ཅེས་པའི་ཕན་ཡོན་ནི། །ཁྲག་མཁྲིས་བྱེར་འགྲམས་འཁྲུགས་རྙིང་མཐའ་དག་དང་། །བད་སྨུག་གློ་བྱེར་རྙིངས་ཚད་རྙོགས་ཚད་དང་། །མོ་ནད་ཚབས་བཅུ་རྙིངས་ཤིང་ཟག་པ་དང་། །བྱང་ཁོག་གློ་ནག་གྱེན་རྡོལ་མཚོ་རྡོལ་དང་། །དམུ་ཆུ་བྱེར་ཟགས་འཁྱིམས་ཆུ་རྒྱུ་རྡོལ་རྣམས། །སྐེམ་ཞིང་ངོ་མཚར་རྨད་འབྱུང་ཨེ་མ་མཚར། །མདོར་ན་རྣག་ཁྲག་ཆུ་སེར་སྐྱེམ་པ་ལ། །གདམས་པ་འདི་ཡི་ནུས་སྟོབས་ཡོན་ཏན་ནི། །ས་སྟེང་འདི་ན་ཉིན་མོའི་སྐར་མ་ཙམ། །དཀོན་པ་ཨུ་དུམ་ཝ་ར་དང་མཚུངས་སོ།
ཟངས་ཐལ་ཞེ་གསུམ།	བསིལ་བ། བཟི་མེད།	ཟངས་ཐལ་ཞེ་གསུམ་ཞེས་གྲགས་བྱང་བའི་ལུགས། །བ་དང་རྟ་བོང་འོ་མ་གང་འོས་སམ། །ཚོས་གསུམ་ཐང་འཕུལ་ཡུན་རིང་བསྟེན་པ་ཡིས། །གློ་བའི་རྣག་རྣམས་འདྲེན་ཅིང་སྐེམ་པ་དང༌། །གློ་རྩ་གསོ་ཞིང་རྩ་ཁ་མ་ལུས་སྡོམ། །གློ་དུམ་ཁྲག་ཏུ་ལུ་བ་ལ་སོགས་པ། །གློ་ནད་བརྒྱད་སོགས་ཀུན་ལ་ཐེངས་པས་མཆོག ། །
ཟས་སྨན་དགུ་སྦྱོར།	དྲོ་བ། བཟི་མེད།	(སྨན་རྟ་ཀ་ར་བུ་རམ་འདམ་བཏགས་སྦྱར། །)ཟས་ཟོས་སྔོན་ནམ་དབུས་མཐའ་གང་ལའང་། །ཇ་འམ་ཆུ་བསྐོལ་ཕུལ་བ་ཉེངས་པས་མཚོག །བྱས་ནས་འཐུང༌། །ཕོ་བའི་བད་ཀན་འཕེལ་བས་ཟས་མི་འཇུ། །དང་ག་འགག་དང་གྱེན་སྐྱུགས་ཐུར་འཁྲུ་བ། །བད་ཀན་སྨུག་སོགས་ཕོ་མཆིན་ནད་ལ་བསྔགས། །<150>
ཟས་སྨན་བཅུ་པ།	དྲོ་བ། བཟི་མེད།	ཕོ་བའི་བད་ཀན་འཕེལ་བས་ཟས་མི་འཇུ་བ་དང་། དང་ག་འགག་པ། གྱེན་དུ་སྐྱུགས་པ། ཐུར་དུ་འཁྲུ་བ། བད་ཀན་སྨུག་པོ་སོགས་ཕོ་མཆིན་གྱི་ནད་ལ་ཕན། །
བཟང་བོ་ལྔ་ཡི་སྨན་མར།	ཅུང་དྲོད། བཟི་མེད།	བཟང་བོ་ལྔ་ཡི་སྨན་མར་བད་རླུང་རྒྱས། །སྐྱོ་ཆབ་གཞུང་འབྲུམ་མཆེར་ནད་དབུགས་མི་བདེ། །མེ་དྲོད་སྐྱེད་ཅིང་ལུས་ཤ་རྒྱས་པར་བྱེད། །བུད་མེད་བུ་མེད་ལ་ཡང་བུ་རྙེད་འགྱུར། །
ཟིན་ཏིག་ཅུ་གང་བརྒྱད་པ།	བསིལ་བ། བཟི་མེད།	ཟིན་ཏིག་ཅུ་གང་བརྒྱད་པ་འདི། །ཆམ་པ་གློ་འཁུན་ནད་ལ་བསྔགས། །
ཟེ་ཁྲག་བདུན་པ།	བསིལ་བ། བཟི་མེད།	བྱིས་པའི་ཁ་ཚའི་ནད་ལ་ཕན་པ་ཡིན།<151>
བཟང་དྲུག	བསིལ་དྲོད་སྙོམས་པ། བཟི་མེད།	རིང་ཐང་མཚམས་ཀྱི་ཚད་ལྷག་ལུས་པ་ལ། །བཟང་དྲུག་ཆ་མཉམ་ཕྱེ་མ་ཆང་གི་ཕུལ། །
བཟང་བོ་བཞི་སྦྱོར།	དྲོ་བ། བཟི་མེད།	བྱིས་པའི་གྲང་འཁྲུའི་ནད་ལ་ཕན་པ་ཡིན།
ཟླ་ཤེལ་བདུད་རྩི། (ལྕགས་ཕྱེ་བདུན་པ།)	ཅུང་བསིལ། བཟི་མེད།	ཟླ་ཤེལ་བདུད་རྩི་ཞེས་བྱ་ཕོ་མཆིན་ནད། །དུག་དང་སྨུག་པོ་ཚད་པ་རྙིང་བ་དང་། །མ་ཞུ་དུག་ཐབས་གློ་བུར་གཟེར་གྱི་རིགས། །མདོར་ན་ཚ་གྲང་ནད་རིགས་གང་ལ་བསྔགས། །གཞན་ཡང་འདི་ཡི་ཡོན་ཏན་ནི། །ནད་རྙིང་རྩི་ལྟར་ཞེན་པ་དག །ཟུངས་བདུན་སྐྱོན་བྲལ་འདུ་བ་སྙོམས། །མིག་གསལ་ཡིད་བདེ་ནད་ཀུན་ཞི། །རྒྱུད་དུ་བསྟེན་ན་བཅུན་ལེན་འགྲུབ། །
ཟླ་བདུད་ཁ་ཚར་ཅན།	བསིལ་བ། བཟི་མེད།	ཕོ་མཆིན་ནད་རིགས་སྤྱི་དང་། དུག་ནད། སྨུག་པོ། ཚད་པ་རྙིང་པ། མ་ཞུ་བ། གློ་བུར་གཟེར་གྱི་རིགས། ནད་རྙིང་རྩི་ལྟར་ཞེན་པ་བཅས་ལ་ཕན་ཞིང་། ལུས་ཟུངས་བདུན་པོ་སྐྱོན་དང་བྲལ་ཞིང་འདུ་བ་རླུང་མཁྲིས་བད་ཀན་གསུམ་པོ་ཆ་སྙོམས་པོར་བྱེད་ལ་མིག་གི་དབང་བོ་གསལ་ཞིང་ཡིད་བེ་བར་བྱེད། ཁྱད་པར་མཆིན་ནད་ལེ་བརྒན་རྒྱས་པ་དང་། མཆིན་ནད་དུག་ཐབས། མཆིན་ནད་གྲང་སྦོས་བཅས་ལ་མཆོག་ཏུ་ཕན་པ་མ་ཟད། རྒྱུན་དུ་བསྟེན་ན་བཅུད་ལེན་ཡང་བྱེད་དོ། །<152>
ཟུར་ལུགས་ཟླ་ཤེལ་ཆེན་མོ།	བསིལ་དྲོད་སྙོམས་པ། བཟི་མེད།	ཟུར་ལུགས་ཟླ་ཤེལ་ཆེན་མོའི་སྦྱོར་བ་འདི། །ནད་གཞིར་བསྟུན་ཏེ་རང་རང་སྨན་རྟས་འཕུལ། །དུག་དང་སྨུག་པོ་ཁྲག་ཏུ་འཁྲུ་སྐྱུག་དང་། །གབ་ཚད་ཚད་རྙིང་འགྲམས་འཁྲུགས་འཐབ་པ་དང་། །མ་ཞུ་གླང་ཐབས་སྲིན་དང་ཆུ་སེར་སྐྲུན། །ལྡན་འདུས་ནད་རྣམས་འཇོམས་པའི་རྡོ་རྗེ་ཡིན། །
གཟིག་ཆེན་སུམ་འགྲོལ།	བསིལ་ཆེ། བཟི་མེད།	ཕུར་ནག་སྟོང་ཟིལ་གངྒཱ་ཆུང་། །གུ་གུལ་ཐང་གིས་ཕུལ་བ་ན། །ཁྱི་སྨྱོན་ནད་ལ་ཐེངས་གསོས་ཡིན། །
གཟེ་མ་གསུམ་ཐང་།	དྲོ་བ། བཟི་མེད།	གཟེ་མ་གསུམ་ཐང་མཁལ་ནད་ཆུ་འགགས་སེལ། །
གཟེར་འཇོམས་དྲུག་ཐང་།	བསིལ་འབྲིང་། བཟི་ཆུང་། །<153>	ཁྲག་རླུང་སྟོད་འཚང་གཟེར་རིགས་འཇོམ་པར་བྱེད། །
ཟླ་འོད་ནོར་ཁྱུང་།	བསིལ་འབྲིང་། བཟི་ཆེ།	གཉན་རིམས་ཚད་གཟེར་ཚ་ཆུ་སྐྲན། སྲིན་དང་ཡ་མ་ཕོ་གླིང་འབྲས། གཟའ་མཛེ་ཆུ་སེར་མ་ལུས་འཇོམས།
འུ་སྐྱུར་ལྷ་མོ་ཐང་།	བསིལ་དྲོད་སྙོམས་པ། བཟི་མེད།	འུ་སྐྱུར་ལྷ་མོ་ཐང་ནི་གདུས་སྐོལ་འཇམ། །དམུ་ཆུ་ལ་སོགས་ཆུ་སྨན་རྟ་བྱས་གཏོང་། །
འུ་སུའི་ཆིག་ཐང་།	བསིལ་དྲོད་སྙོམས་པ། བཟི་མེད།	འུ་སུའི་ཆིག་ཐང་བད་སྨུག་སེལ་བ་དང༌། །འོར་དང་སྐྱ་རྦབ་དམུ་རྫིང་སེལ་བའི་མཆོག །
འོར་སྨན་བདེ་བྱེད།	དྲོ་བ། བཟི་མེད།	འོར་སྨན་བདེ་བྱེད་དབུགས་མི་བདེ་བ་དང་། །ཕོ་མཆིན་ནད་རྙིང་སྐྱ་རྦབ་འོར་དམུ་ཆུ། །གཞང་འབྲུམ་ཡི་ག་འཆུས་སོགས་ཀུན་ལ་ཕན། །
འོལ་སེ་དྲུག་པ།	བསིལ་དྲོད་སྙོམས་པ། བཟི་མེད།	བུད་མེད་ཁྲག་ཚབས་ཞི་བར་བྱེད། །མངལ་སྐྱོན་ལྕམ་རྩིས་ཁ་ཡང་བསྒྱུར།<155>
འོལ་སེ་ཉེར་ལྔ། (འཛམ་གླིང་ནོར་ཕྱེད།)	བསིལ་དྲོད་སྙོམས་པ། བཟི་མེད།	འོལ་སེ་ཉེར་ལྔ་ཚད་ལྡན་སྦྱོར་བ་འདིས། །མོ་ནད་ཁྲག་ཚབས་རླུང་ཚབས་སྲིན་ཚབས་དང༌། །རྐེད་པ་རྐང་དང་རུས་ཚིགས་འཁོལ་ཞིང་ན། །རྒྱུ་ཞབས་མཆིན་མཁྲིས་རོ་སྟོད་འཁོར་ཞིང་ན། །ལྷག་པར་རོ་སྟོད་ཁྲག་མིག་ཁོལ་བ་དང་། །སྙིང་སྲོག་རོ་སྟོད་གཟེར་འཁྱིམ་རྣ་བ་འོན། །འདོམ་སྐྲངས་ཚང་ར་རྒྱུ་ཞབས་མཚན་མ་གཟེར། །རྐང་བོལ་ཡན་ཆད་རུས་པ་འཁོལ་ཞིང་ན། །ཀུན་སེལ་མན་ངག་འཛམ་གླིང་ནོར་ཕྱེད་གྲགས། །<156>
ཡོ་འཇོམས་དམར་བོ་བདུན་པ།	ཅུང་བསིལ། བཟི་མེད།	མེ་ལྟར་འབར་བའི་ཡ་མ་ནག་པོ་གསོད། །
ཡ་སྨན་སྣ་འཐེན།	བསིལ་དྲོད་སྙོམས་པ། བཟི་མེད།	ཡ་མའི་ནད་དང་སྣ་ཁུངས་འགག་པར་ཕན།
ཡ་སྲིན་བཅུ་པ། (རྡོ་རྗེ་རབ་འཇོམས།)	བསིལ་འབྲིང་། བཟི་འབྲིང་། །	ཡ་སྲིན་མགོ་དང་སོ་ཡི་ནད་ལ་ཕན། །
ཡན་ལག་བདུན་ལྡན་གྱི་སྦྱོར་བ།	བསིལ་བ། བཟི་མེད།	རྩོར་རྒྱུ་ཡ་མ་ནག་པོ་མེ་ལྟར་འབར། །ལྡང་རྐྱེན་ཡུན་རིང་ཤིན་ཏུ་གསོ་དཀའ་ཞིང་། །ལུས་ཀུན་ཁྱབ་རྒྱུག་སྣ་ཚོགས་ནད་ཚུལ་ལ། །དབུགས་འབྱིན་གཉེན་པོ་མཆོག་འདི་ཨེ་མ་མཚར། །
ཡ་མ་དྲུངས་འབྱིན།	བསིལ་བ། བཟི་ཅུང་ཡོད།	མགོ་སྲིན་སྣ་སྲིན་ཡ་མ་ནག་པོ་དང་། །དོན་གླང་ཚད་རིམས་གཉན་ཚད་མ་ལུས་སེལ། །<157>
ཡང་ཏིག་ཉེར་ལྔ།	བསིལ་བ། བཟི་མེད།	དོན་སྣོད་དུ་མཁྲིས་པ་ཞུགས་པའི་ནད་ཐམས་ཅད་སེལ་བར་བྱེད། །
ཡར་འདྲེན་བཅུ་གསུམ།	བསིལ་བ། བཟི་མེད།	ཡར་འདྲེན་བཅུ་གསུམ་ཚད་ལྡན་སྦྱོར་བ་འདི། །འཕུལ་བྱེད་བ་ཡི་འོ་མས་ཕུལ་ལ་བཏང་། །གློ་བའི་ནད་ལ་སྨན་ཐུན་ཆུང་པས་ན། །མི་འདྲོངས་ཐུན་ཆེར་བཏང་བ་མན་ངག་ཡིན། །
ཡུང་བ་བཞི་ཐང་།	བསིལ་དྲོད་སྙོམས་པ། བཟི་མེད།	གཅིན་ནད་སེལ་ཞིང་ཆུ་ཁ་ས་བར་ཕན།
ཡུང་བ་བཅུ་གསུམ། 	བསིལ་དྲོད་སྙོམས་པ། བཟི་མེད།	རྒྱུ་རྒན་ནད་ཀྱིས་འཁྲུ་བ་གཅོད།
ཡུ་གུ་ཤིང་ཁཎྜ།	བསིལ་བ། བཟི་མེད།	ཆུ་སེར་དང་པགས་ནད་ཀྱིས་འབྲུམ་ཐོར་ཤར་བ་དང་། རྨ་དང་ཤུ་བའི་རིགས་ལ་ཕན།<158>
ཡུངས་དཀར་ཉེར་ལྔ།	བསིལ་དྲོད་སྙོམས་པ། བཟི་མེད།	རླུང་འབམ་དཀར་པོ་བད་འབམ་ཁྲ་བོ་དང་། །མཁྲིས་པ་ནག་པོ་ཆུ་སེར་ནག་པོ་ཡི། །འབམ་རིགས་ཀུན་ལ་སྨན་མཆོག་འདི་ཉིད་བསྔགས། །
གཡའ་ཀྱི་བདུན་པ།	བསིལ་དྲོད་སྙོམས་པ། བཟི་མེད།	མཁྲིས་ནད་ཞེ་བདུན་འདི་ཡིས་འཇོམས། །ཁྱད་པར་ཀྵ་ཡ་ནག་པོ་སེལ།
གཡའ་ཀྱི་ཉེར་ལྔ།	བསིལ་ཆེ། བཟི་མེད།	གཡའ་ཀྱི་ཉེར་ལྔ་མཁྲིས་པ་མ་ལུས་པ། །བཅོས་སྡུག་སྐད་ཅིག་འཇོམས་པ་གདོན་མི་ཟ། །
གཡུ་དྲིལ་བཅུ་གསུམ། (རུ་རྟ་བཅུ་གསུམ།)	བསིལ་དྲོད་སྙོམས་པ། བཟི་མེད།	གཡུ་དྲིལ་བཅུ་གསུམ་འདི་ཡིས་སྨུག་པོ་དང་། །ཁྲག་མཁྲིས་བད་ཀན་ཕོ་བའི་ནད་ལ་བསྔགས། །གྲང་རླུང་ལ་ཡང་མི་གནོད་སྤྱི་སྨན་ཡིན། །
གཡུ་དྲིལ་བཅོ་བརྒྱད།	བསིལ་དྲོད་སྙོམས་པ། བཟི་མེད།	སྨུག་པོ་བྱེར་འཐབ་དུགས་ཐབས་མོ་ནད་སྲིན། །མཆིན་ཁྲག་ཚ་གྲང་འཐབ་ལ་བདུད་རྩི་འདྲ། །<159>
གཡུ་ཁྱུང་།	བསིལ་དྲོད་སྙོམས་པ། བཟི་ཅུང་ཡོད།	གཡུ་ཁྱུང་ཕོ་ལོག་ཁྲག་མཁྲིས་བད་ཀན་ནད། །སྨུག་པོའི་གླང་ཐབས་གཉན་གཟེར་གཅོག་པར་བྱེད། །
གཡུ་ཤིང་བཞི་སྦྱོར།	བསིལ་དྲོད་སྙོམས་པ། བཟི་མེད།	རུས་ཆག་སྦྱོར་ཞིང་རུས་ཚད་སེལ། །རྡོ་མ་ཞུ་ན་ཟེ་ཚྭ་བསྣན།
གཡུ་ཤིང་བརྒྱུད་སྦྱོར།	བསིལ་དྲོད་སྙོམས་པ། བཟི་མེད།	མགོ་ཆག་གསོ་ཞིང་ཡན་ལག་གི། །རུས་པ་ཆག་པ་སྦྱོར་བར་བྱེད། །
གཡུ་ཐོག་ཐང་དམར།	བསིལ་བ། བཟི་མེད།	ངན་ཁྲག་རྒྱས་པ། སྟོད་འཁྲུགས་པ། སྐད་འགགས་པ། ཁྲག་གིས་མགོ་ན་བ་སོགས་ལ་ཕན།
གཡུ་རྙིང་ཅུར་ནིས།	བསིལ་བ། བཟི་མེད།	མཆིན་མཁྲིས་གཉན་ཚད་དང་མཆིན་ཁྲག་རྒྱས་པ་ཡ་སྐྱེསོགས་མཆིན་ནད་ཚ་བའི་རིགས་ལ་བསྔགས།<160>
གཡུ་རྙིང་བདུན་པའི་སྦྱོར་བ།	བསིལ་དྲོད་སྙོམས་པ། བཟི་མེད།	མིག་དམར་སྟོད་བརྒྱངས་མཆིན་འགྲམས་མཆིན་སྟེང་གཟེར། །སྨུག་པོ་དུག་གི་ནད་ལ་མཆོག་ཏུ་ཕན། །
གཡུ་རྙིང་བཅུ་དྲུག	བསིལ་བ། བཟི་མེད།	མིག་དམར་སྟོད་བརྒྱངས་མཆིན་མཁྲིས་ནད། །མཆིན་ནད་གཟེར་སོགས་སྨུག་པོའི་རིགས། །དུག་གི་རིགས་ལ་མཆོག་ཏུ་ཕན། །མཁྲིས་ཚད་ཁྲག་རྒྱས་མཆིན་ནད་ཚ་གྲང་འཇོམས། །
གཡུ་རྙིང་ཉེར་ལྔ།	ཅུང་བསིལ། བཟི་མེད།	གཡུ་རྙིང་ཉེར་ལྔ་དཔོན་ཚང་ཛཱ་ནའི་ལུགས། སྦྱར་ཐབས་ཚད་སྦྱར་ཕན་ཡོན་མཆིན་ནད་རིགས། །ཀུན་འཇོམས་བདུད་རྩི་དངོསཾ་མཚུངས་ངོ་མཚར་ཕུལ། །
གཡེར་དྲུག་ཆུ་འདྲེན།	ཅུང་དྲོ་བ། བཟི་མེད།	གར་ཆང་ཕུལ་བས་རྡེའུ་བཤིག་ཆུ་འབྱེད་དོ། །
ར་མཉེ་ལྔ་ཐང་།	བསིལ་དྲོད་སྙོམས་པ། བཟི་མེད།	བསྡུས་གྲངས་གཏོང་བས་ཆུ་འགག་སེལ་བར་བྱེད།
རི་མིག་ལྔ་བ།	དྲོ་བ། བཟི་མེད།	མཁལ་མ་འོར་ལྷུང་ས་བོན་ལུག་ཅིང་ཟུག །ཆུ་ཁ་སྲི་དང་སྙི་བ་ལ་སོགས་པ། །ཀུན་གྱི་གཉེན་པོ་ཟབ་ཁྱད་བླ་ན་མེད། །
རིན་ཆེན་གྲང་སྦྱོར་རིལ་ནག་ཆེན་མོ།	བསིལ་བ། བཟི་མེད།	རིན་ཆེན་གྲང་སྦྱོར་རིལ་ནག་ཆེན་མོ་(རིན་ཆེན་རིལ་བུ)འདིས། །ཁྲག་མཁྲིས་བད་རླུང་ལ་སོགས་ནད་རིགས་སྤྱི། །མགོ་དང་བྱང་ཁོག་ཡན་ལག་རྨ་རྣམས་དང༌། །དམུ་འོར་མཛེ་འབྲས་གག་ལྷོག་གཉན་ནད་སོགས། །རིན་པོ་ཆེ་ཡིས་མི་སེལ་འགའ་ཡང་མེད། །ནད་གཞི་མེད་པའི་མི་ལ་བཅུད་ལེན་འགྱུར། །ཞེས་པས་ཉེས་གསུམ་སྤྱི་དང་ཁྱད་པར་དུ། །འདུས་ནད་སྨུག་པོ་གཅོང་ནད་དམུ་ཆུ་སོགས། །ཡུན་རིང་བཅོས་ཀྱང་ཕན་སྐྱེད་མ་བྱུང་བའི། །བཅོས་མང་རྡུགས་པའི་ནད་རིགས་ཐམས་ཅད་དང་། །གྱུར་དུག་བཙན་དུག་ཁྱི་དུག་དབྱིག་དུག་དང་། །སྦྱར་དུག་རེག་དུག་ལ་སོགས་དུག་རིགས་ཀུན། །ཚད་པ་རྙིང་པ་རིམས་ནད་རྒྱུ་གཟེར་དང༌། །བྱང་ཁོག་ནང་དུ་རྣག་ཁྲག་ཡོད་པ་ལ། །རང་རང་གཉེན་པོ་སྨན་རིགས་གང་འཕྲོད་དང་། །ལྟག་སྤྲོད་བཏང་བས་མཆོག་ཏུ་བསྔགས་པ་གསུངས། །ནད་མེད་ལ་ཡང་བཅུད་ལེན་མཆོག་ཡིན་ཏེ། །རྒས་ཀ་སྲ་ཞིང་ལུས་སྟོབས་རྒྱས་པ་དང་། །ལུས་ཁམས་བདེ་ལ་གདོང་མདངས་རྒྱས་པར་བྱེད། །འགོས་ནད་ཉུང་སོགས་ཕན་ཡོན་མཐའ་ཡས་ཤིང་། །ཁྱད་པར་དངུལ་ཆུ་བཙོ་བཀྲུ་ཆེན་མོ་སོགས། །རིན་ཆེན་རིགས་ཀྱི་ནུས་པ་བརྗོད་མི་ལངས། །སྔོན་དུ་སྡུད་སྨན་ཐང་ཆེན་ཉེར་ལྔ་དེ། །བསྡུས་རྟགས་མ་བྱུང་བར་དུ་གཏོང་རྒྱུ་རབ། །འོན་ཏེ་སང་ཉིན་གཏོང་རྒྱུའི་དོ་ནུབ་ནས། །སྔ་ཙམ་ལྟོ་ཆས་ཟ་ཐུང་ཐག་བཅད་ལ། །རྩ་ཁ་འབྱེད་བྱེད་གཡེར་མའི་ཐང་བཏང་ནས། །ནད་མེད་བཅུད་ལེན་ཡིན་ན་གར་ཆང་དང་། །ནད་ཅན་སྨུག་པོ་ཚད་རྙིང་ལ་སོགས་ནི། །ཚྭ་བུལ་མེད་པའི་ཇ་བཟང་ཁུ་བ་དང་། །ཆུ་སེར་གྲུམ་བུ་སྐྱ་རྦབ་གྲང་ཤས་ཅན། །ཆང་ངམ་ཡང་ན་སེ་འབྲུའི་ཁུ་བ་དང་། །སྨན་འདྲེད་བྱེད་དང་སྤྱི་ལ་ཆུ་འཁོལ་མ། །མཆིན་པའི་ནད་ལ་གུར་གུམ་ཁུ་བ་སོགས། །གང་རུང་ནད་གཞིར་བསྟུནཔའི་སྨན་རྟ་ལ། དོ་ནུབ་རིལ་བུ་ནུབ་ཙམ་སྦངས་བཞག་སྟེ། །ཕྱི་ཉིན་ནམ་སྨད་ཆུ་ཚོད་ལྔ་ཙམ་ལ། །སྦྱངས་པའི་རིལ་བུ་ཐུར་མས་ཞིབ་ཏུ་བསྣུར། ཆུ་སྐོལ་ཕྲན་ཙམ་བླུགས་ནས་བཏང་རྗེས་སུ། །ཉལ་གོས་དྲོ་པོ་གྱོན་ནས་རྡུལ་ཐོན་དགོས། །དེ་རྗེས་རྩ་ཁ་སྡོམ་བྱེད་མར་གསར་པ། །བཙགས་བཅད་སྒོང་ཤུན་གང་ལ་གུར་གུམ་དང་། །དོམ་མཁྲིས་ཕྲན་ཙམ་བཏབ་པ་འཐུང་དགོས་སོ། །སྨན་འདི་བཏང་རྗེས་དུག་གི་ངོ་བོ་དེ། །ག་དུས་བྱུང་ཡང་དེའི་རྟགས་བཤལ་སྐྱུགས་བྱེད། །ཡང་ན་གྲོད་པ་འཁྲོག་ཅིང་སྒྲོགས་སྐྱུག་ལ། །གླ་རྩིའི་དྲི་བྲོ་འབྱུང་བས་དེ་མ་ཐག །དུག་སྦྱོང་ཨ་རུའི་གསེར་བཤལ་གང་བདེར་གཏོང་། །དུག་དང་སྨུག་པོ་ཀུན་ལ་མཆོག་ཏུ་བསྔགས། །དེ་རྗེས་སླར་ཡང་སྨན་འདི་བཏང་ན་ལེགས། །ཟས་ནི་སྔོ་ངད་རུལ་སུངས་ཤ་རྗེན་དང༌། །ནང་ཆུའི་རིགས་དང་ཉ་ཤ་བྱ་སྒོང་དང་། །ཤིང་འབྲས་ཚུར་དང་ཇང་ཡུ་ཆང་སྐྱུར་སོགས། །རེབ་ལ་ཉིན་བདུན་ཐ་མར་གསུམ་འཛེམ་དགོས། །སྤྱོད་ལམ་བརླན་གཤེར་ཆུ་རྒལ་ལུས་འཛེམ་བྱ། །ཉར་ཚགས་བྱེད་དུས་རིལ་བུར་དཀར་ཆ་དང་། །རླུང་དང་བཞའ་བརླན་མ་ཕོག་གལ་ཆེ་ཡིན། །<162>
རིན་ཆེན་མང་སྦྱོར།	བསིལ་བ། བཟི་མེད།	རིན་ཆེན་མང་སྦྱོར་ཆེན་མོ་ཁྱད་འཕགས་འདི། །བསྟེན་ཐབས་རིན་ཆེན་སྤྱི་དང་འདྲ་བ་ལ། །ཕན་ཡོན་སྤྱི་བྱེར་གཉིས་ལས་དང་པོ་ནི། །སྦྱར་དུག་གྱུར་དུག་རང་བཞིན་དངོས་ཀྱི་དུག །མཐོང་བའི་དུག་དང་རེག་པ་ཉི་ཟེར་དུག །ཁ་རླངས་དུག་སོགས་དུག་རིགས་མཐའ་དག་འཇོམས། །ཁྲག་མཁྲིས་བད་སྨུག་གང་ཚད་ཚད་རྙིང་དང་། །རྨ་རིགས་དམུ་འོར་མཛེ་འབྲས་ལ་སོགས་པ། །རིན་པོ་ཆེ་ཡིས་མི་སེལ་འགའ་ཡང་མེད། །ནད་གཞི་མེད་པའི་མི་ལ་བཅུད་ལེན་འགྱུར། །གཉིས་པ་བྱེ་བྲག་ཐིག་ལེ་དར་ཡ་ཀན། །ཡུངས་འབྲུ་ཙམ་ཞིག་ཉམས་སུ་མྱོང་བས་ཀྱང་། །དབང་གསལ་ཚེ་དང་ལུས་ཟུངས་སྟོབས་འཕེལ་ཞིང་། །རྒས་ཀ་སྲ་ཞིང་རྩ་ཁམས་དྭངས་པ་དང་། །གཉན་ནད་འཇོམས་ཤིང་རིམས་ནད་སྲུང་བར་བྱེད། །གསེར་གྱི་ཡོན་ཏན་བྱེ་བ་དངུལ་གྱིས་ཁྲི། །མུ་ཟིས་དྲུག་འགྱུར་ཚེ་དང་བློ་གྲོས་འཕེལ། །དེ་སོགས་ལྕགས་ཁམས་བརྒྱད་གཉིས་བཅུ་དྲུག་དང་། །འཁོར་སྨན་སོ་སོའི་ཕན་ཡོན་བརྗོད་ལས་འདས། །མདོར་ན་གྲང་སྦྱོར་ཉིད་དང་ཁྱད་པར་མེད། །<164>
རིན་ཆེན་དབང་རིལ་ཉེར་ལྔ།	བསིལ་བ། བཟི་མེད།	རིན་ཆེན་དབང་རིལ་ཉེར་ལྔ་འདིས། །ཡོན་ཏན་དུག་ནད་གསར་རྙིང་དང་། །ཚད་པ་རྙིང་བ་རྣམས་ལ་ནི། །སྡུད་དང་གསོད་དང་འཇོམས་པར་བྱེད། །སྦྱར་དུག་གྱུར་དུག་ཁོང་ནད་རིགས། །ཁྱད་པར་སྨུག་པོ་དུག་ཐབས་ལ། །ཡུན་རིང་བསྲིང་སྟེ་བསྟེན་པས་ན། །ཤིན་ཏུ་ཕན་པ་མྱོང་བས་གྲུབ། །འདི་ལས་ཟབ་པ་གཞན་ན་མེད། །
རིན་ཆེན་བཙོ་བཀྲུ་ཟླ་ཤེལ།	ཅུང་བསིལ། བཟི་མེད།	རིན་ཆེན་བཙོ་བཀྲུ་ཟླ་ཤེལ་ཆེན་མོ་འདིས། །འདུས་ནད་སྨུག་པོ་ཡུན་རིང་ལོན་པའི་ནད། །བྲང་ཚ་ཕོ་མཆིན་རོ་རྒྱབ་ཚིགས་པ་ན། །སྨུག་པོ་རྒྱུས་དང་གབ་ཅིང་འཁྲུགས་པ་དང་། །ཁ་ཟས་ཟོས་རྗེས་མ་ཞུ་ན་ཟུག་ཆེ། །འཇུ་སྟོབས་ཆུང་ལ་སྒྲེག་སྐྱུགས་ཡང་ན་བཤལ། །ཕོ་མཆིན་ཚ་ལ་མཁྲིས་པ་རྒྱུ་བཤལ་དང་། །ཁྲག་རུལ་དུད་ཁུ་སྐྱུགས་སམ་བཤལ་བ་དང་། །གླང་ཐབས་སྲིན་ནད་ཆུ་སེར་ཁོང་སྐྲན་དང་། །གབ་ཚད་ཚད་རྙིང་འགྲམས་འཁྲུགས་འཐབ་པ་དང་། །སྐྱ་རྦབ་འོར་དང་ལྡན་འདུས་ནད་ལ་བསྔགས། །
རིན་ཆེན་རཏྨ་བསམ་འཕེལ།	བསིལ་དྲོད་སྙོམས་པ། བཟི་མེད།<165>	རིན་ཆེན་རཏྣ་བསམ་འཕེལ་(མུ་ཏིག་བདུན་བཅུ)ཁྱད་འཕགས་འདི། །སྨན་རྟ་གར་ཆང་ཆུ་སྐོལ་ནད་བབས་བསྟུན། །འཐུང་སྣོད་དཀར་ཡོལ་ཁེབས་ལྡན་གཙང་མའི་ནང་། །རིལ་བུ་ནུབ་གཅིག་བསྙལ་ནས་ཐོ་རེངས་དུས། །ལྕགས་ཐུར་གྱིས་བསྣུར་བཏང་རྗེས་གཟུགས་ཁམས་ལ། །དྲོས་བཅོས་ཟབ་ནན་བྱས་པའི་ཕན་ཡོན་ནི། །སྦྱར་དུག་གྱུར་དུག་རྫས་དུག་རླངས་དུག་དང་། །རེག་པ་ཉི་ཟེར་སོགས་ཀྱི་དུག་རིགས་འཇོམས། །ཁྱད་པར་རྩ་དཀར་ཞེས་པའི་ཚུ་རྩ་དེ། །ལུས་ཀུན་ཁྱབ་པའི་ནད་ཀྱི་ཞ་རེངས་དང་། །གྲུམ་དང་སྐམ་པ་ལ་སོགས་རྩ་དཀར་ནད། །རྩ་ནག་ནད་ཀྱིས་ཡན་ལག་སྐྲངས་འབུར་གཟེར། །གྲིབ་སྐྱོན་མཛེ་རིགས་དཀར་ནག་ཁྲ་གསུམ་དང༌། །བརྒྱལ་གཟེར་སྨྱོ་འབོག་སྙིང་ནད་ཁྲག་རླུང་སོགས། །ལུས་ཀྱི་སྟོད་སྨད་གཟེར་འཁྱུག་འཕོ་ལེན་བྱེད། །ཡང་ན་རླུང་ཁྲག་འཐབ་དང་གློ་བུར་དུ། །དྲན་མེད་བརྒྱལ་ཞིང་སྲོག་འཛིན་རླུང་ཉམས་པས། །སྐྱུགས་སྟངས་བྱེད་ཅིང་ཁ་ལྷུག་བཤང་གཅིན་འཆོར། །མིག་སོགས་འབྱེད་འཛུམ་དཀའ་ལ་ལྕེ་གཡས་ཐུང་། །ཡང་ན་ལྕེ་གཡོན་ཐུང་ཞིང་ཁ་མཆུ་འཛགས། །ཁ་མིག་གཞོགས་ཕྱེད་ཡོ་ཞིང་བྱ་བ་ཉམས། །ཟ་ཟི་བྱེད་ཅིང་ཤེས་པ་འཁྲུལ་བ་སེལ། །གཞན་ཡང་བརྡབས་འགྲམས་སོགས་ཀྱིས་རྐྱེན་བྱས་ཏེ། །ནད་གཞན་རྩ་བྱེར་ཚབས་ཆེའི་རྩ་དཀར་ནད། །རེངས་འཁུམས་འདར་དང་ཞ་རེངས་བྱ་བ་ཉམས། །ཡན་ལག་དྲོད་ཤོར་རིམ་བཞིན་ཤ་རྣམས་སྐུམ། །གསོ་དཀའི་རྩ་དཀར་རྩ་ནག་བཅས་ལ་ཕན། །རིན་ཆེན་བསྟེན་སྐབས་སྔོ་ངད་རུལ་སྐྱུར་དང༌། །རྗེན་ཟས་ལ་སོགས་ལུས་འཁྱགས་ལུས་འཁྲུགས་རིགས། །ཉིན་ཞག་ལྔ་བདུན་ཙམ་རིང་སྤང་བར་བྱ། །རིལ་བུ་ཉར་ཚགས་བྱེད་དུས་དཀར་ཆ་དང༌། །རླུང་དང་བརླན་གཤེར་མ་ཕོག་གལ་ཆེའོ། །<166>
རིན་ཆེན་ཚ་སྦྱོར་ཆེན་མོ།	དྲོ་བ། བཟི་མེད།	རིན་ཆེན་ཚ་སྦྱོར་ཆེན་མོ་ཚད་ལྡན་སྦྱར། །རིལ་བུ་སྲན་མ་ཙམ་དྲིལ་ཐོ་རེངས་དུས། །ལྔ་བདུན་དགུ་བསྐྱེད་ཆང་གིས་འཕུལ་ལ་བཏང་། །དྲེག་དང་གྲུམ་བུ་འབྲས་དང་སུར་ཡ་མཛེ། །རྩ་ནད་ཚ་སྐྲན་དམུ་འོར་གྲང་རྣག་སྐེམ། །
རིན་ཆེན་བྱུ་དམར་ཉེར་ལྔ།	བསིལ་བ། བཟི་མེད།	རིན་ཆེན་བྱུ་དམར་ཉེར་ལྔ་དེའུ་དམར་ལུགས། །འདི་ཡི་ཕན་ཡོན་མགོ་ཡི་ནང་རྩའི་ནད། །རྩ་དཀར་ཀླད་གཟེར་མགོ་འཁོར་གཉའ་རེངས་དང་། །ལྟག་པ་དགྱེ་གུག་བརྒྱལ་འཐིབས་མ་ལུས་སེལཾ། །
རིན་ཆེན་ཟླ་འོད།	ཅུང་བསིལ། བཟི་མེད།	མཆིན་ནད་གསར་རྙིང་རིགས་དང་། དུག་སྨུག་མཆིན་ཁྲག་རྒྱས་པ་སོགས་མཆིན་པའི་ནད་རིགས་ཀུན་དང་། ཕོ་བ་སྨུག་པོའི་ནད་བཅས་ལ་ཕན།
རིམས་སྲུང་གནམ་ལྕགས་རྡོ་རྗེ།	བསིལ་བ། བཟི་འབྲིང་།<167>	གཉན་གྱི་སྡོང་ཟླ་དང་བཅས་པའི་རིམས་ཚད་མ་ལུས་སེལ་ཞིང་། གཉན་ནད་འབྲུམ་པ་སོགས་ལ་ཕན་པ་མ་ཟད། མགོ་ན་བ་དང་། ཚ་བ་རྒྱས་པ། དབུགས་འབྱིན་རྔུབ་དཀའ་བ། ཡན་ལག་གི་ཚིགས་གཞི་ན་བོ། དེ་མིན་གཉན་རིམས་ཀླད་གཟེར་དང་། ཁྲག་མཁྲིས་ཚ་བ་ལས་གྱུར་པའི་རྒྱུ་གཟེར་རིམས་ཀྱིས་ཁྲག་དམར་འཁྲུ་བ། སིབ་བི། ཆམ་རིམས། གྲང་མཁྲིས། མཆིན་ནད་ལྡེམ་བུ་སོགས་ལ་ཕན་པ་དང་ནད་འགོག་གི་ནུས་པའམ་ལྡན་ཡོད།
རིལ་དཀར་པད་སྡོང་། (སེ་མེ་རིལ་དཀར།)	ཅུང་བསིལ། བཟི་མེད།	རིལ་དཀར་པད་སྡོང་སྦྱོར་བ་འདི། །བད་མཁྲིས་མགོ་ནད་སྤྱི་ལ་ཕན། །
རུ་རྟ་བཞི་བ།	བསིལ་དྲོད་སྙོམས་པ། བཟི་མེད།	བད་རླུང་ཕོ་མཆིན་སྐྲན་དང་མཆེར་ནད་འཇོམས། །
རུ་རྟ་དྲུག་པ།	བསིལ་དྲོད་སྙོམས་པ། བཟི་མེད།	རུ་རྟ་དྲུག་པས་སྨུག་པོ་འཐབ་པའི་ནད། །གླང་ཐབས་སྒྲེག་སྐྱུག་ཕོ་ཁར་ཟུག་པ་སེལ། །
རུ་ཁྱུང་།	བསིལ་དྲོད་སྙོམས་པ། བཟི་ཅུང་ཡོད།<168>	རུ་ཁྱུང་གཉན་ཚད་ཕོ་གླང་འཇོམས། །
རུ་ཞི།	བསིལ་དྲོད་སྙོམས་པ། བཟི་མེད།	རུ་ཞིས་ཕོ་བ་རྒྱུ་མ་རེས་མོས་ན། །སྦོས་བརྒྱངས་ཆེ་ཞིང་སྐབས་རེ་འཁྲོག་པ་དང་། དགོང་དྲོའི་དུས་སུ་སྦོས་གཟེར་གཅུས་འདྲིལ་བརྒྱབ། །ཁ་ཟས་མི་འཇུ་འགག་དྲི་སྐྱུགས་ལྡང་ལོངས། །ལྷག་པར་གྲང་རླུང་གླང་ཐབས་ནད་ལ་ཕན། །
རུ་རྟ་ཨ་རུའི་ཐང༌།	བསིལ་དྲོད་སྙོམས་པ། བཟི་མེད།	རྣ་བའི་རྣག་ཁྲག་ཟུག་གཟེར་འཇོམས་པར་བྱེད།
རུ་རྟ་གཉིས་པ།	བསིལ་དྲོད་སྙོམས་པ། བཟི་མེད།	རུ་རྟ་ཨ་རུ་ར་ཡི་ཁུ་བ་ཡིས། །རྣ་བའི་རྣག་ཁྲག་ཟུག་གཟེར་འཇོམས་པར་བྱེད། །
རུ་རྟ་བཅུ་བ།	བསིལ་དྲོད་སྙོམས་པ། བཟི་མེད།	སྲིན་གླང་གཉན་གླང་མ་ལུས་སེལ་བར་བྱེད།
རུ་རྟ་བཅོ་ལྔ།	བསིལ་དྲོད་སྙོམས་པ། བཟི་མེད།<169>	རུ་རྟ་བཅོ་ལྔ་ཞེས་སུ་གྲགས་པ་འདིས། །སྨན་མར་མངལ་ནད་ཁུ་བའི་ནད་ཀུན་སེལ། །མངལ་ཆགས་དུས་སུ་ཟོས་ན་བུ་འཆི་གསོས།
རུ་རྟ་ཉི་ཤུ།	བསིལ་དྲོད་སྙོམས་པ། བཟི་མེད།	གླང་ཐབས་ཕོ་ལོག་ཚ་གྲང་གང་ཡིན་ཀྱང་། །གྲོལ་མའི་རིགས་དང་དུག་རིགས་ཐམས་ཅད་ལ། །ཐེངས་པ་ཙམ་གྱིས་ཞི་བ་མྱོང་བས་གྲུབ། །བད་ཀན་དུག་ཐབས་སྲིན་གླང་གཉན་གླང་འཇོམས། །
རུ་རྟའི་ཁམས།	བསིལ་བ། བཟི་མེད།	ཁྲག་རླུང་སྟོད་འཚངས་ཀྱིས་རོ་སྟོད་གཟེར་བ་དང་། བྲང་བསྡམ་པ། སྙིང་ག་གཡུགས་ཤིང་དབུགས་སྣ་ཐུང་བ། ངལ་དུབ་ཆེ་བ། མགོ་ཡུ་འཁོར་བ་སོགས་ལ་ཕན།<170>
ལ་ཕུག་སུམ་སྦྱོར།	བསིལ་དྲོད་སྙོམས་པ། བཟི་མེད།	སྨན་ལ་ལ་ཕུག་སྒོ་སྐྱ་དང༌། །ཀ་ར་གསུམ་མཉམ་ཞིབ་བཏགས་དེ། །འོ་མ་ལ་བཙོས་ལྟོ་སྟོང་བཏང་། །དེས་ནི་འཁྲུ་སྐྱུག་གཉིས་ཀ་ཚོད། །
ལ་ཕུག་བདུན་པ།	དྲོ་བ། བཟི་མེད།	ལ་ལ་ཕུག་དང་རྒྱམ་ཚ་ཚ་བ་གསུམ། །གོ་སྙོམ་ཤིང་ཀུན་རྣམས་ཀྱི་ཕྱེ་མ་ནི། །མར་དང་སྦྱར་ཟོས་ཕོ་བའི་དྲོད་བསྐྱེད་ཅིང་། །གྲང་རླུང་སེལ་ཞིང་དང་ག་འབྱེད་པར་བྱེད། །
ལི་ཤི་གསུམ་ཐང་།	བསིལ་དྲོད་སྙོམས་པ། བཟི་མེད།	མཆེར་ཚད་སྦོ་འཁྲོག་སེལ་བར་བྱེད། །
ལི་ཤི་དྲུག་པ།	བསིལ་བ། བཟི་མེད།	མི་ཤི་དྲུག་པ་ཆུ་སྐོལ་དྲོད་འཇམ་དབུལ། །གློ་ནད་གྲེ་བ་ཚ་སྐམ་སྐད་འགགས་སེལ། །<171>
ལི་དྲུག་ཁྱུང་བསྡེབས།	བསིལ་དྲོད་སྙོམས་པ། བཟི་ཅུང་ཡོད།	ལ་དྲུག་ཁྱུང་བསྡེབས་ལི་ཁྱུང་བཅུ་བ་འདིས། །གཉན་ཚད་གྲེ་བར་ཞུགས་པའི་གཉན་གག་དང་། །ལྕེ་རྩ་ཨོལ་གོང་སྐྲངས་ཤིང་ཐོར་འགེགས་སེལ། །
ལི་ཤི་དགུ་སྦྱོར།	བསིལ་དྲོད་སྙོམས་པ། བཟི་མེད། 	སྣ་རུ་རྔུབ་པས་རྣ་བ་གཟེར་འཁྱུག་དང༌། །ཀླད་ནད་མིག་སེར་སྣ་འགགས་སྣ་ཆུ་འཛག །མིག་མི་གསལ་དང་གཉན་སྲིན་ཡ་མའི་རིགས། །མཐའ་དག་སེལ་བ་རྒྱ་ནག་ལུགས་ལས་སོ། །
ལི་ཤི་དགུ་བ།	བསིལ་དྲོད་སྙོམས་པ། བཟི་མེད།	སྐད་འགགས་ཚ་གཟེར་གློ་ཆམ་རྒན། །གྲེ་བའི་དུག་ཚད་གཉན་རོ་སེལ། །
ལི་ཤི་ཉེར་ལྔ།	བསིལ་དྲོད་སྙོམས་པ། བཟི་མེད།	སྲོག་རླུང་ལ་སོགས་ལྔ་གསུམ་བཅོ་ལྔའི་ནད། །གསོ་པ་འཇོམས་པ་རྡོ་རྗེ་ཕ་ལམ་འདྲ། །
ལི་ཁྲག	བསིལ་བ། བཟི་མེད།	ལི་ཁྲག་བད་ཚད་སྐད་འགགས་གྲེ་བ་འཛེར། །མིད་པ་སྐམ་ཚ་བད་ཁྲག་གློ་ལ་ཕན། །<172>
ལུག་མུར་བདུན་པ།	ཅུང་བསིལ། བཟི་མེད།	ལུག་མུར་བདུན་པའི་སྦྱོར་བ་འདིས། །ཆམ་པའི་གཞུག་གི་གློ་རྒྱལ་ལ། །སྨན་ཐུན་གསུམ་ལས་མང་མི་དགོས། །
ལུམས་རྒྱས་བདུད་རྩི་ཆུ་ཚན།	བསིལ་དྲོད་སྙོམས་པ། བཟི་མེད།	ལུམས་རྒྱས་བདུད་རྩི་ཆུ་ཚན་འདིས། །ཤ་རུས་རྩ་ལྤགས་རེངས་འཁུམས་འབྲས། །པགས་ནད་ཟ་འཕྲུག་ཁེ་མ་དང་། །གླང་ཤུ་དང་ནི་ངོ་ཁབ་དང་། །རྩ་ཚིགས་མགོ་སྐྱོན་ལ་སོགས་པ། །སྤྱི་གཙུག་རྐང་མཐིལ་བར་གྱི་ནད། །གཉན་ཁ་མེད་པའི་རིགས་རྣམས་ལ། །བདུད་རྩི་ཆུ་ཚན་མཆོག་གྱུར་འདི། །མཐོང་བ་བརྒྱུད་པའི་ཕྱག་ལེན་ལྟར། །མང་དུ་བྱས་པ་ཤིན་ཏུ་ཕན། །
ལོང་རླུང་སེ་འབྲུ་བཅུ་གསུམ།	དྲོ་བ། བཟི་མེད།	ཕོ་བ་དང་རྒྱུ་མ་སྦོས་འཁྲོག་བྱེད་པ་དང་། བཤལ་བ། ལོང་རླུང་ནད་བཅས་ལ་ཕན།
ཤ་རུ་ཉེར་ལྔ། (ག་དོར་ཉེར་ལྔ། བསེ་རུ་ཉེར་ལྔ།)	བསིལ་བ། བཟི་མེད།	གློ་ནད་རྙིངས་ཤིང་ཞེན་པ་དང་། གློ་ནད་བུང་ཚང་ཅན། གློ་གཅོང་སོགས་ཀྱིས་གློ་རྒྱག་པ་དང་། དབུགས་ཧལ་པ།
ཤིང་ཀུན་ཅུར་ནིས།	དྲོ་བ། བཟི་མེད།	ཤིང་ཀུན་ཅུར་ནིས་ལྟོ་སྦོས་ཡི་ག་འཆུས། །ཁ་ཟས་མི་འཇུ་གདོང་སྐྲངས་དབུགས་མི་བདེ། །སྟོད་བརྒྱངས་ལུད་པ་མཆིན་མཆེར་རྩིབ་ལོག་གཟེར། །མཁལ་རྐེད་རྐང་ལག་སྐྲངས་དང་དྲི་ཆུ་སྲི། །སྐྲུན་དང་སྐྱ་རྦབ་དམུ་རྫིང་སྐྱུག་པ་སེལ། །
ཤིང་ཀུན་གཉིས་ཐང་།	དྲོ་བ། བཟི་མེད།	མཚེར་བར་བད་རླུང་རྒྱས་ལ་ཕན།
ཤིང་ཀུན་བཞི་བ།	བསིལ་དྲོད་སྙོམས་པ། བཟི་མེད།	རླུང་ནད་ཀུན་དང་ཁྱད་པར་སྙིང་རླུང་སེལ། །གྲང་རླུང་ཕོ་བ་སྦོས་ལ་མཆོག་ཏུ་ཕན། །<174>
ཤིང་ཀུན་ལྔ་བ།	ཅུང་དྲོ་བ། བཟི་མེད།	སྙིང་ཀ་མཚེར་ནད་རྩིབ་ལོགས་གཟེར་བ་འཇོམས།
ཤིང་ཀུན་བརྒྱད་པ། (ལུག་ཀླད་རིལ་བུ།)	དྲོ་བ། བཟི་མེད།	འབྲི་མར་ནང་དུ་སེར་ཙམ་བཙོས་པ་འདི། །གར་ཆང་དབུལ་བ་རླུང་དུས་བསྟེན་ན་ཤིས། །བད་རླུང་ནད་ཀྱི་མགོ་འཁོར་སེལ་བ་ལ། །བཅོས་རྡུགས་ཕན་པ་ཟུར་མཁར་མཁས་པའི་ལུགས། །
ཤིང་ཀུན་ཉེར་ལྔ།	བསིལ་དྲོད་སྙོམས་པ། བཟི་མེད།	ཤིང་ཀུན་ཉེར་ལྔ་འདོན་བཞིའི་རྟར་སྐྱོན་གཏོང་། །ཤུ་ལྤགས་རྩ་རུས་ཞུགས་པ་ཕྱི་ཡི་རླུང་། །དོན་ལྔ་སྣོད་དྲུག་ལ་ཞུགས་ནང་གི་རླུང་། །སྲོག་འཛིན་ལ་སོགས་རྣམ་ལྔ་གསང་བའི་རླུང་། །སྟོད་སྨད་བར་གསུམ་ཞུགས་པའི་རླུང་ལ་སོགས། །རླུང་རིགས་སྨན་སྦྱོར་གཅིག་གིས་འཇོམས་སོ་ཞེས། །བོད་སྨན་མཁས་པ་གཡུ་ཐོག་མགོན་པོས་གསུངས། །
ཤིང་མངར་བཞི་ཐང་།	བསིལ་བ། བཟི་མེད།	ཤིང་མངར་བཞི་ཐང་བསྡུས་ཁུ་དྲོད་འཇལ་གྱིས། །འཕུལ་བས་རྩ་ཡི་ཚད་པ་སེལ་བར་བྱེད། །<175>
ཤིང་མངར་དྲུག་པ།	བསིལ་དྲོད་སྙོམས་པ། བཟི་མེད།	ཤིང་མངར་དྲུག་པ་སྐྱུག་པ་གཅོད་པའི་མཆོག
ཤིང་མངར་བཅུ་གཉིས།	བསིལ་བ། བཟི་མེད།	ཤིང་མངར་ཏིག་ཏ་སྤང་རྩི་བོང་ང་དཀར། །བསིལ་གསུམ་ག་དུར་འབྲས་གསུམ་ཧོང་ལེན་སྦྱར། །བསྐོལ་གྲང་ཕུལ་བས་བད་ཁྲག་མཁྲིས་ལྡན་གྱི། །གྲེ་བ་ཚ་སྐམ་སྐད་འཛེར་རྐན་མཚུལ་ཚ། །དྲོད་ཆེ་མིག་དམར་ཤེས་འཚུབ་མཁྲིས་རླུང་བུས། །ལ་སོགས་སྦྱོར་བ་འདི་ཡིས་སྲོག་སྟེར་བྱེད། །
ཤིང་ཚ་བཞི་སྦྱོར།	བསིལ་དྲོད་སྙོམས་པ། བཟི་མེད།	སྐད་འགག་དབུགས་མི་བདེ་དང་ལུད་པ་དང༌། །བད་ཀན་ནད་དང་གཅོང་ཆེན་ཟད་བྱེད་འཇོམས། །
ཤུ་སླ།	ཅུང་བསིལ། བཟི་འབྲིང༌།	ཤུ་སླ་ཕག་ཚིལ་མར་རྙིང་གང་རུང་ལ། །སྦྱངས་ཏེ་ཤུ་བར་བྱུགས་ནས་ཉི་མར་བསྲོ། །ཆུ་སེར་ལས་གྱུར་ཤུ་བའི་ནད་ལ་བསྔགས། །<176>
ཤུ་དག་བཞི་བ།	དྲོ་བ། བཟི་མེད།	མ་ཞུ་སྐྱིགས་བུ་དབུགས་མི་བདེ་བ་དང་། །བད་རླུང་སྟོད་གཟེར་སྐྱ་རྦབ་གཞང་འབྲུམ་འཇོམས། །
ཤུ་དག་དྲུག་པ།	བསིལ་དྲོད་སྙོམས་པ། བཟི་མེད།	བད་རླུང་གི་དྲེག་ནད་སེལ།
བཤལ་སྨན་མི་མཐུན་ཀུན་འཇོམས།	བསིལ་དྲོད་སྙོམས་པ། བཟི་མེད།	ཡན་ཆད་བཏང་ན་བད་ཀན་སྐྱ་སྨུག་དང་། །མ་ཞུ་ཁྲག་མཁྲིས་རིམས་འཁྲུགས་འབྲུམ་བུ་ནག །གག་འབྲས་ལྷོག་པ་ཤུ་བ་མེད་དབལ་དང་། །ཆུ་སེར་པགས་པའི་ནད་ཀུན་འཇོམས་པའོ། །<177>
ས་འཛིན་བདུན་པ།	བསིལ་བ། བཟི་མེད།	དྭངས་མ་འཛག་པ་སྡོམས་པ་དང༌། །ཡང་ན་གཅིན་སྙི་སོགས་ཀྱི་ནད་སེལ་བར་བྱེད། །
སུ་རའི་ཤེས་བརྩོན། (ཉ་ཕྱིར་བཅུ་གསུམ།)	བསིལ་བ། བཟི་ཅུང་ཡོད།	སཱ་རའི་ཤེས་བཙོན་ཞེས་སུ་གྲགས་པ་འདི། །སྨན་ནད་ཐོན་པ་ལན་འགའ་བསྟེན་པ་ཡིས། །ཕྱི་ནང་རྩ་དཀར་ནད་རིགས་ཀུན་ལ་བསྔགས། །གྲིབ་དང་མཛེ་ནད་བཅོས་བརྡུགས་གཉེན་པོ་མཆོག །
སཱ་རའི་ཁྱུང་ལྔ་འཛག་སྡོམ། (སཱར་ཁྱུང་།) (ཨ་རུ་བཅུ་བདུན།)	བསིལ་བ། བཟི་ཆེ།	སྭ་རའི་ཁྱུང་ལྔ་འཛག་སྡོམ་ཞེས་བྱ་འདི། །ཕལ་ཆེར་ཆུ་སྐོལ་གྲང་རླུང་མྱོས་ཁུས་དབུལ། །མཁལ་མའི་ཚ་གྲང་ནད་རིགས་ཡིན་ནོ་ཅོག །སྲིན་གླང་ལ་སོགས་གཉན་རིམས་ཀུན་ལ་བསྔགས། །ཁྱད་པར་ས་བོན་འཛག་པ་གཅོད་པ་སྟེ། །སྨན་ནད་ཐོན་པ་ལན་འགའ་བསྟེན་པ་ཡིས། །དྭངས་མ་འཛག་གཅོད་མིན་ཀྱང་ན་ཟུག་གཅོག །
སིབ་ཐང་།	བསིལ་བ། བཟི་མེད།<178>	སིབ་ཐང་གསུམ་གཉིས་གདུས་འཇམ་ཁོང་དུ་བཏང་། །མྱུར་དུ་སིབ་བི་འཇོམས་པ་ཐེ་ཚོམ་མེད། །
སུག་ཁྱུང་།	དྲོ་བ། བཟི་མེད།	སུག་སྨེལ་བཅུ་སྟེང་ཁྱུང་ལྔ་བསྣན། །ཕོ་ལོག་གཉན་སྲིན་མཛེ་ནད་དང་། །ཆུ་འགགས་རྡེའུ་ནད་ཐམས་ཅད་དང༌། །མཁལ་མའི་ནད་རྣམས་མ་ལུས་སེལ། །
སུག་སྨེལ་གསུམ་ཐང་།	དྲོ་བ། བཟི་མེད།	སུག་སྨེལ་གསུམ་ཐང་འོ་མར་གདུས་པ་ཡིས། །འཕུལ་བས་གཉིད་མེད་ཡེར་བ་འགུགས་པར་བྱེད། །
སུག་སྨེལ་བཅུ་བ།	དྲོ་བ། བཟི་མེད།	སུག་སྨེལ་བཅུ་བ་གཞུང་བཞིན་སྦྱར་བ་ཡིས། །མཁལ་མའི་གྲང་བ་རྡེའུ་ནད་ཆུ་འགགས་སེལ། །
སུག་སྨེལ་བཅུ་གཉིས།	ཅུང་བསིལ། བཟི་མེད།	མཁལ་མའི་རྩའི་ཚད་པ་རྣམས་སེལ་བར་བྱེད།<179>
སེ་འབྲུ་བཞི་བ།	དྲོད་ཆེ། བཟི་མེད།	བུར་དཀར་སྦྱར་བའི་སེ་འབྲུ་བཞི་བ་འདིས། །ཕོ་བའི་གཞི་འཛིན་མེ་དྲོད་གསོ་བར་བྱེད། །ནད་གཞི་ཅི་ལས་གྱུར་ཀྱང་དང་ག་འབྱེད། །
སེ་འབྲུ་ལྔ་བ།	དྲོད་ཆེ། བཟི་མེད།	སེ་འབྲུ་ལྔ་བ་བད་ཀན་ཟས་མི་འཇུ། །ཕོ་བའི་གྲང་སྐྲན་སྐྱུག་དང་ཡི་ག་འཆུས། །སྙིང་རླུང་མཁལ་རྐེད་ནད་ལ་མཆོག་ཏུ་ཕན། །
སེ་འབྲུ་ལྔ་ཐང་།	དྲོ་བ། བཟི་མེད།	འཁྲུ་དང་སྐྱུག་པ་སྦོ་སྒྲིག་སྐྱིགས་བུ་སེལ། །
སེ་འབྲུ་དྲུག་པ།	དྲོད་ཆེ། བཟི་མེད།	མཚན་དཀར་འབྱམས་པའི་ནད་རྣམས་སེལ། །
སེ་འབྲུ་བརྒྱད་པ།	དྲོ་བ། བཟི་མེད།	སེ་འབྲུ་བརྒྱད་པ་གྲང་ནད་མ་ལུས་སེལ།
སེ་འབྲུ་པདྨ་འདབ་བརྒྱད།	བསིལ་དྲོད་སྙོམས་པ། བཟི་མེད།<180>	ཚ་གྲང་རྟས་བསྒྱུར་མ་ཞུ་གསར་རྙིང་དང་། །སྐྱ་སྨུག་བད་མཁྲིས་ཕོ་རིམས་ལྡན་འདུས་ནད། །ཁྱད་པར་བད་ཀན་སེར་པོའི་ནད་ལ་བསྔགས། །
སེ་འབྲུ་དགུ་པ།	དྲོད་ཆེ། བཟི་མེད།	སེ་འབྲུ་དགུ་བ་ཕོ་བའི་མེ་དྲོད་སྐྱེད། །འཁྲུ་བ་གསར་རྙིང་མ་ལུས་གཅོད་པར་བྱེད། །
སེ་འབྲུ་བཅུ་བ། (སེ་འབྲུ་ཉིད་དཀྱིལ།)	དྲོད་ཆེ། བཟི་མེད།	ཟས་སྐོམ་འཇུ་བར་སླ་བ་ཉུང་ཟད་བསྟེན། །ལྷུན་གྱིས་བྲང་ཚ་ཆུ་སྐྱུར་སྐྱུག་པ་སེལ། །
སེ་འབྲུ་བཅུ་གསུམ།	དྲོད་ཆེ། བཟི་མེད།	བྱང་ལུགས་སེ་འབྲུ་བཅུ་གསུམ་ཞེས་བྱ་འདི། །མ་ཞུ་བད་ཀན་ལྷེན་དང་ལྕགས་དྲེག་དང་། །མེ་ཉམས་ལ་སོགས་བད་ཀན་རང་རྒྱུད་ཅན། །མ་ལུས་ནད་ཀུན་འཇོམས་པའི་སྨན་གཅིག་པོ། །ཁྱད་པར་དང་ག་འབྱེད་ལ་མེ་དྲོད་སྐྱེད། །
སེ་འབྲུ་ཉེར་ལྔ།	དྲོ་ཆེ། བཟི་མེད།	སེ་འབྲུ་ཉེར་ལྔ་གྲང་ནད་ཀུན་སེལ་འདིས། །མ་ཞུ་དྲོད་ཉམས་དྭངས་མ་འགྲིལ་བ་དང་། །ཕོ་ནད་གཅོང་སོགས་གྲང་བའི་ནད་ཀུན་སེལ། །སྐྱ་རྦབ་གཅོང་རིགས་གྲང་ནད་དྲུངས་ནས་འབྱིན། །<181>
སེ་འབྲུ་ཀུན་བདེ། (སེ་འབྲུ་བཅུ་དྲུག)	དྲོ་བ། བཟི་མེད།	སེ་འབྲུའི་སྦྱོར་བ་ཀུན་ལྡན་བདེ་བྱེད་ཅེས། །མེ་དྲོད་སྟོབས་འཕེལ་ཟས་ལེན་ཤེད་ཆེ་ཞིང་། །མ་ཞུ་འཇུ་ཞིང་ཤ་རྦབ་སྦོས་པ་དང་། །མཆིན་ཆུ་ཟགས་དང་ཆུ་འགགས་སྐྲུན་ཀུན་སེལ། །བད་ཀན་མཁལ་མའི་ནད་ལ་བསྔགས་པ་སྟེ། །སྨུག་པོ་རྒྱས་ལ་རུ་རྟའི་རྟ་ལ་བསྐྱོན། །སྨུག་པོ་བྱེར་ལ་ཕག་པའི་བཅུད་ལེན་དང་། །སྟོབས་འཕེལ་ནད་ལ་བྱང་སེམས་དཀར་པོ་མཆོག །ཁྲག་ནད་ཀུན་ལ་སྟར་བུ་ཁྱོར་གང་བསྡེབས། །སྤྱི་སྨན་གཞན་ལ་མེད་པའི་ཁྱད་ཆོས་ལུགས། །
སེ་འབྲུ་དྭངས་གནས། (དྭངས་མ་གནས་འཇོག)	དྲོ་བ། བཟི་མེད།	སེ་འབྲུའི་སྦྱོར་བ་དྭངས་མ་གནས་འཇོག་འདིས། །ཚ་གྲང་འཐབ་པའི་ཁ་འཛིན་མེ་དྲོད་གསོ། །བད་ཀན་བེ་སྣབས་རྩ་སྦུབས་འགགས་པ་སེལ། །དྭངས་མ་གནས་འཇོག་ལུས་ཟུངས་རང་སོར་འཇུག །
སེ་འབྲུ་རིལ་དཀར།	དྲོད་ཆེ། བཟི་མེད།	སེ་འབྲུ་རིལ་དཀར་ཚད་ལྡན་སྦྱོར་བ་འདིས། །མེ་དྲོད་སྐྱེད་ཅིང་མ་ཞུ་འཇུ་བ་དང་། །ཕོ་བར་གྲང་སྐྲུན་བད་རླུང་ཁྲག་འཁྱགས་འཇུ། །ཕོ་མཆེར་གྲང་ནད་ཆུ་འགགས་སྐྱ་རྦབ་ནད། །གྲང་རླུང་རྐྱེན་གྱི་རྩ་ཆུ་འབེབས་དཀའ་དང༌། །ཕོ་བར་བད་མཁྲིས་སྐྲན་གྱི་ན་ཟུག་སོགས། །མ་ལུས་སེལ་བྱེད་སེ་འབྲུ་རིལ་དཀར་ཞེས། །<182>
སེ་འབྲུ་ཉི་དགའ།	དྲོད་འབྲིང་། བཟི་མེད།	སེ་འབྲུ་ཉི་དགའ་ཚད་ལྡན་སྦྱོར་བ་འདིས། །ཕོ་བའི་མེ་དྲོད་སྐྱེད་ཅིང་མ་ཞུ་འཇུ། །བད་ཀན་བེ་སྣབས་རྩ་སྦུབས་འགག་པ་སེལ། །དྭངས་མ་མ་ཞུ་ལུས་ཟུངས་རང་སར་འཇོག །དྲི་ཆུ་བོང་ཆེ་ཕོ་བ་བདེ་བར་འགྱུར། །ནད་སྟོབས་ཆུང་ན་འདི་ཡིས་ལྡོག་པའང་སྲིད།
སེ་འབྲུ་དར་གདུགས་ཅན།	དྲོ་བ། བཟི་མེད།	ཕོ་ནད་ཚ་གྲང་ཐམས་ཅད་སེལ། །ཁྱད་པར་སྐྲན་གྱི་ནད་ལ་བསྔགས། །
སེ་འབྲུ་ཀུན་ཕན།	དྲོ་བ། བཟི་མེད།	མེ་དྲོད་སྟོབས་འཕེལ་ཟས་ལེན་ཤེད་ཆེ་ཞིང་། །མ་ཞུ་འཇུ་ཞིང་ཤ་པགས་སྦོས་པ་དང་། །མཆིན་ཆུ་ཟགས་དང་ཆུ་འགགས་སྐྲན་ཀུན་སེལ། །བད་ཀན་མཁལ་མའི་ནད་ལ་བསྔགས་པ་སྟེ། །སྨུག་པོ་རྒྱས་ལ་རུ་རྟའི་རྟ་ལ་བསྐྱོན། །སྨུག་པོ་བྱེར་ལ་ཕག་གི་བཅུད་བསྟེན་བྱ། །སྟོབས་འཕེལ་ནད་ལ་བྱང་སེམས་དཀར་བོ་མཆོག ། ཁྲག་ནད་ཀུན་ལ་སྟར་བུ་ཁྱོར་གང་བསྡེབས། །<13>
སེ་འབྲུ་ཆིག་ཐང་།	དྲོ་བ། བཟི་མེད།	སེ་འབྲུ་ཆིག་ཐང་མེ་དྲོད་འཕེལ་བ་དངོས། །དང་ག་འབྱེད་ཅིང་གྲང་རླུང་སེལ་པར་བྱེད། །
སེ་མེ་རིལ་དཀར། (རིལ་དཀར་པད་སྡོང་།)	ཅུང་བསིལ། བཟི་མེད།	བད་མཁྲིས་མགོ་ནད་སེལ་ཞིང་ཕོ་ཚད་སེལ། །
གསོ་བྱེད་ཉི་མའི་དཀྱིལ་འཁོར། (གསོ་བྱེད་ཉི་དཀྱིལ། སེ་འབྲུ་བཅུ་པ། སེ་འབྲུ་ཉི་དཀྱིལ།)	དྲོ་བ། བཟི་མེད།	འཕུལ་བྱེད་ཆུ་སྐོལ་ཚན་མོ་སྐབས་འགར་ཚང་། །མ་ཞུ་སྐྲུན་དང་སྐྱ་རྦབ་འོར་དམུ་ཆུ། །མཁལ་མའི་དྲོད་ཤོར་ས་བོན་ཉམས་འཛག་དང་། ཆུ་སྲི་མཁལ་རྐེད་ལྒང་པ་ཆུ་སོར་ཟུག །ཚ་འཁྲུ་གྲང་འཁྲུ་གྲང་རྙོགས་གྲང་སྲིན་དང་། །ཆུ་སེར་གྲང་བབས་གྲང་བ་གྲུམ་བུ་སོགས། །གྲང་ནད་ཀུན་ལ་དུས་མཐའི་མེ་ལྟ་བུ། །ཁྱད་པར་ཕོ་བའི་མེ་དྲོད་སྐྱེད་པའི་མཆོག །དྭངས་མ་གནས་འཇོག་ཆུ་སེར་རྩ་བ་སྐེམ། །ལུས་ཟུངས་བརྟས་བྱེད་ཚེ་རིང་བཅུད་ལེན་འགྱུར། །
སེང་ལྡེང་ཉེར་གསུམ།	བསིལ་བ། བཟི་མེད།	སེང་ལྡེང་ཉེར་གསུམ་སྦྱོར་བ་འདི་ཉིད་ནི། །དྲེག་གྲུམ་ནད་ལ་སླེ་ཏྲེས་བྲག་ཞུན་དང་། །མཁལ་རྐེད་གྲང་བ་འཛག་པའི་ནད་རིགས་ལ། །ནས་དཀར་སིང་པོས་འཕུལ་བས་འཛག་པ་གཅོད། །<194>
སེང་ལྡེང་ཉེར་ལྔ།	བསིལ་ཆེ། བཟི་ཅུང་ཡོད།	སེང་ལྡེང་ཉེར་ལྔ་ཞེས་སུ་གྲགས་པ་འདི། །ཞ་རེངས་གྲིབ་ཕོག་རྩ་འགྲམས་རྩི་དཀར་དང་། །གྲུམ་བུ་ཆུ་སེར་ཐིག་ནག་འབམ་གྱི་གཤེད། །
སེང་ལྡེང་དགུ་བའི་སྨན་མར།	བསིལ་དྲོད་སྙོམས་པ། བཟི་མེད།	སེང་ལྡེང་དགུ་བའི་སྨན་མར་སྦྱོར་བ་འདིས། །མཛེ་ནད་དྲེག་གྲུམ་ལུས་ལ་རྒྱས་པ་སེལ། །
སེམས་ཀྱི་བདེ་སྐྱིད། (སེམས་བདེ།)	དྲོ་ཆེ། བཟི་ཅུང་ཡོད།	སྨན་མཆོག་སེམས་ཀྱི་བདེ་སྐྱིད་ཟུར་མཁར་ལུགས། །རིལ་བུ་གསུམ་ལྔ་བདུན་ལ་སོགས་པ་ནི། །ལུས་སྟོབས་སྦྱར་ལ་དགོང་དང་ཐོ་རེངས་དུས། །ཤ་མར་བུར་རྙིང་ཚང་རྒན་གདུས་པས་འཕུལ། །ཕན་ཡོན་རླུང་ལས་གྱུར་བའི་ནད་རྣམས་ཀུན། །དུས་མཐའི་མེ་དང་ཉེ་བའི་བ་མོ་བཞིན། །ཐབས་འདིས་མི་འཇོམས་པ་ནི་ག་ལ་སྲིད། །ཁྱད་པར་སྲོག་རྩར་རླུང་ཞུགས་སེམས་མི་བདེ། །འཕྱོ་འདར་སྨྱོ་ལྐུགས་སྙིང་དཀྱིལ་ཆུ་བླུགས་འདྲ། །དེ་ལྟའི་ནད་ལ་ཚུལ་འདི་བདུད་རྩི་ཡིན། །<185>
སེར་སྦྱོར་ནོར་བུའི་སྦྱོར་བ།	དྲོ་བ། བཟི་མེད།	རྩ་དཀར་རླུང་དང་བསྡོངས་པའི་ནད་ལ་བསྔགས། །
སེར་མོ་ཉེར་ལྔ།	ཅུང་བསིལ་བ། བཟི་མེད།	གག་ལྷོག་ཚད་རིམས་མཁྲིས་པའི་ནད་རིགས་དང་། །སྦྱར་དུག་ལ་སོགས་དུག་རིགས་མཐའ་དག་དང་། །ཁྱད་པར་མོ་ནད་རིགས་ཀུན་འཇོམས་པའི་མཆོག །
སོ་སྣུམ།	བསིལ་དྲོད་སྙོམས་པ། བཟི་མེད།	སོ་སྲིན་སོ་རླུང་འཇོམས་པར་བྱེད་པ་ཡིན།
སོ་ཕག་གསུམ་ཐང་།	བསིལ་བ། བཟི་མེད།	སོ་ཕག་གསུམ་ཐང་མཁུར་བཀང་བྱས་པ་ཡིས། །ཁ་ལྕེ་གྲེ་བ་སྐམ་པ་སེལ་བར་བྱེད། །
སོ་ར་བཅུ་གཅིག	བསིལ་དྲོད་སྙོམས་པ། བཟི་མེད།	སོ་ར་བཅུ་གཅིག་ཚ་འོར་ངན་ཁྲག་རྒྱས་པ་སེལ། །<186>
གསང་སྨན།	བསིལ་ཆེ། བཟི་མེད།	གསང་སྨན་མཐོང་བརྒྱུད་ཕྱག་ལེན་བཞིན་བཏང་བས། །འབམ་རིགས་ཀུན་ལ་བདུད་རྩི་ལྟ་བུར་བསྔགས། །སྐབས་འགར་སེ་འབྲུ་ལྔ་པ་ཀུན་བདེ་ཡིས། །ཕོ་བའི་མེ་དྲོད་གསོ་བ་མན་ངག་ཡིན། །
གསང་སྨན་དགུ་སྦྱོར།	བསིལ་དྲོད་སྙོམས་པ། བཟི་མེད།	རུས་ཆག་ཤ་པགས་རྩ་སོགས་རྨ་ཀུན་བསྔགས། །
གསལ་བྱེད་ཨ་ལྔ་བཅོ་ལྔ།	ཅུང་བསིལ། བཟི་མེད།	གསལ་བྱེད་ཨ་ཝ་བཅོ་ལྔ་ཐོ་རེངས་དུས། །ཡུན་དུ་བསྟེན་པས་མིག་གི་བདུད་རྩི་གྱུར། །
གསལ་བྱེད་ཉེར་ལྔའི་སྦྱོར་བ།	ཅུང་བསིལ། བཟི་མེད།	གསལ་བྱེད་ཉེར་ལྔའི་སྦྱོར་བ་དཔལ་ལྡན་འདིས། །རྒྱལ་མོའི་ཤེད་སྐྱེད་སྐྱ་རིབ་སྔོ་རིབ་སེལ། །སྐམ་ཚག་དམར་ཚག་དྲ་དང་ལིང་ཏོག་འཇོམས། །མདོར་ན་མིག་ནད་འདི་ལས་ཟབ་པ་མེད། །གཡུ་ཐོག་ཞལ་ལུང་ཆགས་སྨོན་སྙིང་ནོར་ཡིན། །
གསལ་བྱེད་ལྕགས་རིལ་ཆེན་མོ།	བསིལ་བ། བཟི་མེད།<187>	གསལ་བྱེད་ལྕགས་རིལ་ཆེན་མོའི་སྦྱོར་བ་ནི། །འདི་ཡི་ཕན་ཡོན་བརྗོད་ན་བསམ་ལས་འདས། །མིག་ནད་རབ་རིབ་ཕྱི་ནང་བར་འགྲིབ་དང་། །རྒྱལ་མོ་འདལ་དང་ཆུ་འཁྲུགས་རྩ་མདངས་ཉམས། །ཤ་མཛེར་རྭ་དང་ལིང་ཏོག་རྩ་དྲ་སོགས། །མིག་ནད་སུམ་ཅུའི་གཡུལ་ལས་རྣམ་པར་རྒྱལ། །ཁྱད་པར་དུག་ལྡང་མིག་འགྲིབ་ཐམས་ཅད་ལ། །སྦྱོར་བ་འདི་མེད་གཞན་གྱི་དགོས་པ་ཅི། །འདུས་གྲིབ་ནད་ལ་རྡོ་རྗེ་ཕ་ལམ་ཡིན། །གཞན་ཡང་སྦྱར་དུག་རྙིང་བ་དང་། །ལྡན་འདུས་འགྲམས་འཁྲུགས་ཤུ་བ་དང་། །སྨུག་པོ་ཁྲག་སྐྱུགས་ཐམས་ཅད་སེལ། །མཆིན་མཆེར་ཁྲག་བབས་མཁྲིས་པ་ཀླུ་ཡའི་རིགས། །མ་ལུས་སེལ་བ་མྱོང་བ་གྲུབ་པའོ། །
གསེར་ཐང་བཅོ་བརྒྱད།	བསིལ་བ། བཟི་མེད།	གསེར་ཐང་བཅོ་བརྒྱུད་ཁ་བསྒྱུར་རིགས་མདངས་སྦྱར། །འབམ་རིགས་གྱེན་ལོག་ཁྲག་མཁྲིས་འདུ་འཁྲུགས་ནད། །སྟོད་གཟེར་དབུགས་ཐུང་རྔམས་རྒོད་ཀུན་ལ་ཕན། །
གསེར་བྱེ་བརྒྱད་པ།	བསིལ་དྲོད་སྙོམས་པ། བཟི་མེད།	གསེར་བྱེ་བརྒྱད་པས་ཆུ་འགགས་ཚ་གྲང་ནད། །རྡེའུ་བཤིག་ཅིང་ཆུ་ལམ་བདེ་བར་བྱེད། །
གསེར་མདོག་ལྔ་བ།	བསིལ་དྲོད་སྙོམས་པ། བཟི་མེད།<18>	གསེར་མདོག་ལྔ་བས་ཕོ་བ་རྒྱུ་མའི་ཡུལ། །མཁྲིས་རླུང་མ་ཞུ་མིག་སེར་ཀུན་ལ་བསྔགས། །
གསེར་ཏིག	བསིལ་དྲོད་སྙོམས་པ། བཟི་མེད།	གསེར་ཏིག་ཕོ་བར་ཁ་ཟས་མི་འཇུ་ཞིང་། །ཞེ་མེར་སྐྱུགས་ལངས་བྱས་ནས་མགོ་ཡུ་འཁོར། །མཁྲིས་རླུང་མ་ཞུ་མིག་སེར་ནད་ལ་བསྔགས། །
གསེར་ཁྱུང་།	བསིལ་དྲོད་སྙོམས་པ། བཟི་ཅུང་ཡོད།	གསེར་ཁྱུང་ཕོ་བ་རྒྱུ་མ་གཟེར་ཞིང་ན། །མཁྲིས་སྲིན་མགོ་ནད་རྒྱུ་མའི་སྣོད་ཚད་སེལ། །ལྷག་པར་མ་ཞུ་གྲང་མཁྲིས་འཁྲུ་བ་གཅོད། །
གསེར་མདོག་བཅུ་གཅིག	བསིལ་བ། བཟི་ཆེ།	གསེར་མདོག་བཅུ་གཅིག་ཅེས་གྲགས་སྦྱོར་བ་འདིས། །མཁྲིས་སྲིན་དུག་ཐབས་བད་མཁྲིས་མགོ་ནད་དང་། །ཕོ་བ་རྒྱུ་མར་ཁྲག་མཁྲིས་ལྷུང་བ་དང་། །སྣོད་ཀྱི་མཁྲིས་སྐྲུན་མ་ཞུ་མིག་སེར་སེལ། །ཁྱད་པར་ཡ་མ་ནག་པོའི་ཚད་ནད་འཇོམས། །ཤ་ཡ་མིག་སེར་ཀྵ་ཡ་ནག་པོ་ལ། །ཤིན་ཏུ་ཕན་པའི་མྱོང་གྲུབ་གདམས་པ་ཡིན། །
གསེར་མདོག་བཅོ་བརྒྱད།	ཅུང་དྲོ་བ། བཟི་མེད།<18>	སྐྱ་སེར་སྨུག་པོ་འཐབ་པ་དང་། །བྲང་ཚ་ཆུ་ཚན་སྐྱུགས་པ་སོགས། །མདོར་ན་འདུས་ནད་སྨུག་པོའི་ནད། །བྱེར་རྒྱས་འགྱིང་འདྲིལ་ཐམས་ཅད་འཇོམས། །
གསེར་མདོག་ཉེར་ལྔ།	བསིལ་དྲོད་སྙོམས་པ། བཟི་མེད།	རྩ་དཀར་མཁལ་འགྲམ་རྩ་བྱེར་རྒྱས། ཁྲག་ནད་མཁལ་ནད་བདུད་རྩི་ཡིན། །
གསོ་བྱེད་ཉེར་ལྔ།	བསིལ་དྲོད་སྙོམས་པ། བཟི་མེད།	རྒྱལ་མོའི་ཤེད་སྐྱེད་སྐུ་རིབ་སྔོ་རིབ་སེལ། །སྐམ་ཚག་དམར་ཚག་དྲ་དང་ལིང་ཏོག་འཇོམས། །མདོར་ན་མིག་ལ་འདི་ལས་ཟབ་པ་མེད། །
གསོ་བྱེད་ཟླ་བའི་ཆུ་རྒྱུན།	བསིལ་བ། བཟི་མེད།	ངན་ཁྲག་ཕྱིར་འདོན་ཟུངས་ཁྲག་འཛིན། །ཁྲག་འཁྲུགས་ཚ་བ་རོལ་དུ་གསོད་པའི་མཆོག །
བསམ་འཕེལ་ནོར་བུ། (བསམ་འཕེལ་ཉེར་ལྔ། ཉ་ཕྱིས་སོ་གཅིག)	ཅུང་བསིལ། བཟི་མེད།	བསམ་འཕེལ་ནོར་བུ་གྲགས་པའི་སྨན་མཆོག་འདིས། །རིམས་འཁྲུགས་ཚ་བ་གསར་དང་རྙིང་པ་དང༌། །དྲེག་གྲུམ་མཛེ་དང་རེངས་འཁུམས་མཁལ་རྩ་བསྣད། །འགྲམས་འཁྲུགས་རྩ་ལ་བྱེར་ཞིང་ཞེན་པ་དང་། །བཅོས་མང་རྡུགས་པའི་ནད་གཞི་ཀུན་ལ་ཕན། ཁྱད་པར་རྩ་དཀར་ནད་ཀྱི་གཉེན་པོ་ཡིན། །<190>
བསམ་ཁྱུང་།	བསིལ་བ། བཟི་ཅུང་ཡོད།	བསམ་ཁྱུང་རིམས་འཁྲུགས་ཚ་བ་གསར་རྙིང་དང་། །དྲེག་གྲུམ་མཛེ་དང་རེངས་འཁུམས་མཁལ་རྩ་བསྣད། །འགྲམས་འཁྲུགས་རྩ་ལ་བྱེར་ཞིང་ཡན་ལག་སྦྲིད། །ལྷག་པར་རྩ་དཀར་གཉན་གཟེར་མ་ལུས་འཇོམས། །
བསམ་འཕེལ་བརྒྱད་པ།	བསིལ་བ། བཟི་མེད།	རྩ་དཀར་ནད་ལ་བདུད་རྩི་འདྲ།
བསིལ་ཆབ་བཞི་བ།	བསིལ་བ། བཟི་མེད།	ཡ་མ་ནག་པོ་མེ་ལྟར་འབར་བ་སེལ། །
བསིལ་སྦྱོར་དྲུག་པ།	བསིལ་བ། བཟི་མེད།	ཁྲག་ཚད་མཁྲིས་ཚད་ཚད་པ་འཇོམས་པ་ལ། ནོར་བུ་བདུན་ཐང་གིས་ཕུལ་བདེ་བ་སྟེར། །
བསེ་སྦྱོར་མཛེ་ནད་ཀུན་སེལ།	བསིལ་དྲོད་སྙོམས་པ། བཟི་མེད།	མཛེ་ནད་མ་ལུས་ཐམས་ཅད་སེལ།
བསེ་རུ་ཉེར་ལྔ།	ཅུང་བསིལ། བཟི་མེད།	གུང་གཉིས་བ་འོ་དྲོན་མོས་ཕུལ་ལ་བཏང་། །འདི་ཡི་ཕན་ཡོན་གློ་ནད་གསར་རྙིང་དང་། །ཆམ་འཁྲུགས་བུང་ཚང་གློ་རྣག་ལ་སོགས་པ། །མདོར་ན་བློ་རྣག་སྟོང་གི་སླེབ་ཆོག་ཡིན། །
སྲབ་ཚིལ་བྱུག་པ།	དྲོ་བ། བཟི་མེད།	མཁལ་མའི་ནུས་པ་གུད་ཅིང་ཉམས་ཆུང་བ་དང་ས་བོན་འཛགས་པའི་ནད་ལ་ཕན་ནོ། །
སྲོ་ལོ་བཞི་ཐང་།	བསིལ་བ། བཟི་མེད།	སྲོ་ལོ་བཞི་ཐང་བསྡུས་ཁུ་དྲོད་འཇམ་གྱིས། །བློ་ཡི་ཁྲག་ཚད་གཟེར་དང་ལུད་པ་སེལ། །
སྲོ་ལོ་བདུན་ཐང་།	བསིལ་བ། བཟི་མེད།	གློ་ནད་རིགས་བརྒྱད་གང་ཡིན་སེལ་བར་བྱེད། །འདི་སྟེང་དཀར་བོ་ཡར་འདྲེན་ཕོ་ཆེན་བསྣན། །ལུད་པ་རྣག་ཏུ་འདྲེས་པ་འདྲེན་ཀྱང་ཐུབ། །<192>
སྲོ་ལོ་བཅུ་པ།	བསིལ་དྲོད་སྙོམས་པ། བཟི་མེད།	གློ་བའི་ནད་རིགས་ཀུན་ལ་ཕན།
སྲོག་འཛིན་ནོར་བུ།	དྲོ་བ། བཟི་མེད།	གཉིད་མེད་སེམས་འཕྱོ་སྟོད་དུ་འཚངས་པ་དང་། །རོ་རྒྱབ་གཟེར་དང་དཔུང་གཞུང་སྒྲོག་རུས་སོགས། །སྦྲག་ནས་ན་ཞིང་རྐེད་འགྱུར་དཀའ་བ་དང་། །བརྗེད་ངས་འཕྱོ་འདར་ནད་རྣམས་སེལ་བའི་མཆོག །
སྲོག་འཛིན་དགུ་བ།	བསིལ་དྲོད་སྙོམས་པ། བཟི་མེད།	ཁྲག་རླུང་སྟོད་འཚངས་ནད་ལ་མཆོག་ཏུ་ཕན། །
སྲོག་འཛིན་བཅུ་གཅིག (ཤིང་ཀུན་བཅུ་གཅིག)	དྲོ་བ། བཟི་མེད།	སྲོག་འཛིན་བཅུ་གཅིག་ཅེས་བྱ་ནུ་མཆིན་དང་། །སྙིང་སྲོག་གཟེར་དང་སྨྱོ་ལྐུགས་ནད་ལ་བསྔགས། །
སྲོག་འཛིན་བཅོ་ལྔ།	བསིལ་དྲོད་སྙོམས་པ། བཟི་མེད།	གཉན་ཚད་རླུང་གསུམ་འདྲིལ་ལ་བསྔགས། །<193>
སྲོག་འཛིན་ཉེར་ལྔ།	དྲོད་ཆུང་། བཟི་ཅུང་ཡོད།	ཤ་ལྤགས་རྩ་རུས་ལ་ཞུགས་པའི་རླུང་དང༌། །དོན་རླུང་ལྔ་སྣོན་དྲུག་ལ་ཞུགས་པའི་རླུང་། །སྟོད་སྨད་བར་གསུམ་གྱི་རླུང་ནད་ཀུན་ལ་ཕན། །
སྲོག་རླུང་སེལ་བྱེད་ལི་ཤི་ཉེར་ལྔ།	བསིལ་དྲོད་སྙོམས་པ། བཟི་མེད།	སྙིང་སྲོག་རྩ་དང་ཀླད་ཚིལ་རླུང་ཞུགས་སེལ། །ཁྱད་པར་ལྔ་གསུམ་བཅོ་ལྔའི་རླུང་ནད་དང་། །གྲིབ་གདོན་བགེགས་ཀུན་འཇོམས་པའི་རྡོ་རྗེ་ཡིན། །
སླེ་ཏྲེས་ཆིག་ཐང་།	བསིལ་དྲོད་སྙོམས་པ། བཟི་མེད།	སླེ་ཏྲེས་ཆིག་ཐོང་རིམས་ཚད་སྨིན་པ་དང་། །ཆུ་སེར་དྲེག་ནད་སེལ་བར་བྱེད་པའི་མཆོག །
སླེ་ཏྲེས་གསུམ་ཐང༌།	བསིལ་བ། བཟི་མེད།	སླེ་ཏྲེས་གསུམ་ཐང་དྲེག་ནད་སེལ་བར་བྱེད། །
སླེ་ཏྲེས་བཞི་ཐང་།	བསིལ་བ། བཟི་མེད།	སླེ་ཏྲེས་བཞི་ཐང་བསྡུས་ཁུ་བཏང་བ་ཡིས། །ཚ་བ་རྒྱས་ཤིང་མགོ་བོ་ན་བ་དང༌། །མིག་སྤྲིན་དམར་པོ་དཀར་འོད་ལ་འཚེར་བ། །མིག་སྐྱག་འཁོར་ཞིང་མིག་ཆུ་འཛག་པ་སོགས། །མདོར་ན་སིབ་བེ་ཐོག་མའི་སྐབས་སུ་འཕྲོད། །<194>
སླེ་ཏྲེས་ལྔ་ཐང་།	ཅུང་བསིལ། བཟི་མེད།	སླེ་ཏྲེས་ལྔ་ཐང་ཐོག་མར་ཞག་འགའ་བསྟེན། །འདི་ཡིས་ལམ་ནས་བཟློག་པའང་སྲིད་པ་ཙམ། །དེ་ཕྱིར་གྲུམ་བུ་གདོང་ལྷོག་ཅེས་ཀྱང་ཟེར། །
སླེ་ཏྲེས་ལྔ་བ།	བསིལ་དྲོད་སྙོམས་པ། བཟི་མེད།	ཟླ་མཚན་ཁྲག་ཏུ་འདྲིལ་བའི་སྐྲན་ནད་སེལ། །
སླེབ་ཆོག་བདུད་རྩི།	བསིལ་ཆེ། བཟི་མེད།	སློབ་ཆོག་བདུད་རྩི་དངོས་དང་མཚུངས། །མཁྲིས་པ་ཚད་རིམས་མཐའ་དག་ལ། །སྨིན་སྡུད་མྱུར་དུ་སེལ་བའི་མཆོག །<195>
ཧོང་ལེན་བརྒྱུད་པ།	བསིལ་བ། བཟི་མེད།	རྙིང་ཚད་རོལ་དུ་གསོད་པའི་གདམས་པ་ཡིན། །
ཧོར་མེ།	དྲོ་བ། བཟི་མེད།	སྨན་འདི་ཕྲ་རས་སོགས་ལ་བཏུམས་ཏེ་རླུང་གི་གསང་རྣམས་སུ་ཚ་དུགས་བདུག་པས་རླུང་གིས་དྲན་མེད་དུ་བརྒྱལ་བ་དང༌། དངངས་པ། རྐང་ལག་རེངས་ཤིང་འཁུམས་པ། མགོ་ཡུ་འཁོར་ཞིང་སྙིང་ག་གཡུགས་པ། ཡང་ན་སྨྱོ་འཆོལ་ཟ་ཟི་བྱེད་པ་སོགས་ཚབས་ཆེའི་རླུང་ནད་འཇོམས་པར་བྱེད།
ལྷ་ལུང་། (ཨ་རུ་ཉེར་བཞི།)	དྲོ་བ། བཟི་མེད།	འབམ་སམ་ལྷ་ཡི་ལུང་བསྟན་འདིས། མཁལ་གཅོང་མཁལ་ནད་མཐའ་དག་དང་། མཁལ་འགྲམ་བྱེར་རྒྱས་ལྷུང་སོགས་སེལ།<196>
ཨ་ཀྲོང་བརྒྱད་པ།	བསིལ་བ། བཟི་མེད།	གཟེར་ཁ་འཇགས་ཤིང་གློ་ཚད་སེལ་བ་ཡིན།
ཨ་ཀྲོང་བཅུ་བ།	བསིལ་བ། བཟི་མེད།	བྱི་ཚེར་སྦྱར་བས་གློ་བའི་ནད་རྣམས་སེལ། །
ཨ་ཁྱུང་།	ཅུང་བསིལ། བཟི་ཅུང་ཡོད།	ཨ་ཁྱུང་གཞུང་བཞིན་ཆུ་བསྐོལ་དབུལ། །གྲང་ཁྲག་མཁལ་མའི་ནད་རིགས་དང་། །འབྲས་བུ་སྐྲངས་དང་ས་བོན་འཛག །རྐང་པ་བཤལ་ཞིང་འགྲོ་འདུག་དཀའ། །དྲེག་གྲུམ་འབམ་དང་ཆུ་སེར་དང་། །མཁལ་ཚད་རྩ་འགྲམས་གཉན་རིགས་དང་། །རྩ་དཀར་རྩ་བསྣད་མ་ལུས་ལ། །ཟབ་གནད་བདུད་རྩི་ལྟ་བུར་དགེ། །
ཨ་གར་ལྔ་པ།	བསིལ་དྲོད་སྙོམས་པ། བཟི་མེད།	སྟོད་ག་ཟེར་སྟོད་དུ་དབུགས་འཁྲིལ་ན་བ། སྟོད་འཚངས་བ་བཅས་སེལ།<197>
ཨ་གར་བརྒྱད་པ།	དྲོ་བ། བཟི་མེད།	ཨ་གར་བརྒྱད་པས་སྙིང་ལ་མཚོན་ཕོག་དང་། །འགྲམས་འཁྲུགས་སྨྱོ་ལྐུགས་ནུ་མཆིན་གཟེར་བ་འཇོམས། །
ཨ་གར་བརྒྱད་སྦྱོར།	དྲོ་བ། བཟི་མེད།	རླུང་ནད་སྤྱི་དང་ཁྱད་པར་སྙིང་རླུང་སེལ། །རྒན་འཁོགས་རླུང་ནད་ཅན་ལ་ཤིན་ཏུ་ཕན། །
ཨ་གར་བཅུ་གཉིས།	བསིལ་དྲོད་སྙོམས་པ། བཟི་མེད།	ཁྲག་རླུང་སྟོད་འཚངས་ནད་ལ་ཤིན་ཏུ་ཕན། །
ཨ་གར་བཅོ་ལྔ།	ཅུང་བསིལ། བཟི་མེད།	ཨ་གར་བཅོ་ལྔས་ཁྲག་རླུང་འཐབ་པ་དང་། །མདུན་རྒྱབ་གཟེར་དང་གློ་སོགས་སེལ་བར་བྱེད། །
ཨ་གར་བཅུ་བདུན།	བསིལ་དྲོད་སྙོམས་པ། བཟི་ཆུང་། །	ཨ་གར་བཅུ་བདུན་ཚད་ལྡན་སྦྱོར་བ་འདིས། ཁྲག་རླུང་འཐབ་དང་སྙིང་འཕྱོ་མགོ་གཟེར་དང་། །ངན་ཁྲག་མཁལ་མར་བབས་པའི་འགྲམས་བྱེར་དང༌། །མཁལ་མའི་སྟོད་དུ་བྱེར་བའི་མཇིང་རེངས་དང་། །སྲོག་རླུང་གྱེན་རྒྱུའི་ནད་ལ་སླེབས་པས་མཆོག །<198>
ཨ་གར་བཅུ་དགུ།	བསིལ་དྲོད་སྙོམས་པ། བཟི་མེད།	ཁྲག་རླུང་སྟོད་འཚངས་སྨུག་པོ་སྟོད་རྒྱས་ཟུག །སྟོད་གཟེར་གཉན་ཚད་རླུང་གསུམ་འབྲེལ་བ་དང་། །ཁྱད་པར་འབམ་ནད་སྟོད་དུ་འཕྱུར་བ་ལ། །མེ་ལ་ཆུ་བཏབ་བཞིན་དུ་འཕྲལ་ཟུག་གཅོག །ཡུན་དུ་བསྟེན་ན་སྟོད་འབམ་སྨད་དུ་འབེབས། །ཁྲག་མཁྲིས་ཆུ་སེར་བད་ཀན་ལ་སོགས་པ། །བསྡོངས་ཟླ་གང་ཡིན་སྨན་དང་ལྟག་པ་སྤྱད། །གཉན་ཤས་ཆེ་ན་སྨན་ནད་ཐོན་པར་བྱ། །མིག་ནད་སྨན་ནད་མི་ཐོན་ཚམ་དུ་བསྟེན། །གཉན་ཚད་རླུང་གསུམ་སེལ་ལ་ཁྲག་ཀྱང་བསྡོམས། །བི་ཥའི་ཚབ་ཏུ་ཙན་དམར་སྡེབས་པ་གནད། །
ཨ་གར་ཉི་ཤུ།	བསིལ་དྲོད་སྙོམས་པ། བཟི་མེད།	ཨ་གར་ཉི་ཤུ་གྲགས་པའི་སྨན་མཆོག་འདིས། །རླུང་ཁྲག་འཐབ་དང་གྲིབ་ནད་རྩ་དཀར་དང་། །སྲོག་རྩར་རླུང་ཞུགས་སྨྱོ་ལྐུགས་ཡན་ལག་སྦྲིད། །རླུང་བུ་ཚ་བས་བྱེར་སོགས་ནད་རིགས་ལ། །མན་ངག་འདི་ནི་བདུད་རྩི་ལྟ་བུ་ཡིན། །
ཨ་གར་ཉེར་ལྔ།	ཅུང་དྲོ་བ། བཟི་མེད།	སྙིང་སྲོག་རླུང་སོགས་རླུང་ནད་ཐམས་ཅད་འཇོམས། །<199>
ཨ་གར་སོ་གཅིག	བསིལ་དྲོད་སྙོམས་པ། བཟི་མེད།	ཨ་གར་སོ་གཅིག་དུ་བ་བདུག་པ་ཡིས། །རླུང་གིས་སྟོད་འཚངས་ཁ་ལྕེ་སྐམ་པ་དང་། །གཉིད་མེད་གཡལ་འདར་དོན་མེད་ཚིག་པ་ཟ། །མགོ་ཡུ་འཁོར་དང་རྣ་བར་འུར་སྒྲ་སྒྲོགས། །གློ་བུར་དྲན་མེད་བརྒྱལ་དང་རེངས་འཁུམས་བྱེད། །ཟངས་ཟད་རླུང་ནད་རིགས་ལ་དུ་བས་ཕན། །དཔྱི་རྐེད་རུས་ཚིགས་ཤ་པགས་རླུང་གཟེར་དང་། །སྦྲུམ་ལྡན་ལྟོ་བ་སྦོ་ཞིང་བརྒྱངས་ཆེ་བ། །རླུང་གིས་རྩ་རྒྱུད་རེངས་འཁུམས་བྱེད་པ་ལ། །གཟེར་ཟུག་གང་ཡོད་མར་བསྲེས་བྱུགས་པས་ཕན། །དེ་རྗེས་རྩམ་པས་ཕུར་མཉེད་དག་པར་ཕྱིས། །
ཨ་གར་སོ་ལྔ།	ཅུང་བསིལ། བཟི་ཅུང་ཡོད།	ཚད་ལྡན་ཨ་གར་སོ་ལྔའི་སྦྱོར་བ་འདིས། །གཉན་ཚད་རླུང་གསུམ་འཐབ་དང་རི་ཐང་མཚམས། །གློ་སྐེམ་ཐེས་བསུན་གྲུམ་བུ་བར་རྟ་དང༌། །སྙིང་ཚད་རླུང་ལྡན་རྣམས་ལ་བསྔགས་པ་སྟེ། །སྨན་བཏང་ལོག་པའི་ཉེས་པ་འདིར་མི་འབྱུང་། །དེ་ཕྱིར་སྟོད་འཚངས་ངོས་མ་ཟིན་པ་ལ་། །ཉེས་མེད་ཡིན་ཡང་ཕན་པ་མྱོང་གྲུབ་ཡིན། །
ཨ་བྷི་དྲུག་ཐང་། (སྐྱུ་རུ་དྲུག་ཐང་།)	བསིལ་བ། བཟི་མེད།	ཨ་བྷི་དྲུག་ཐང་ཡང་ཡང་དབུལ་བ་འདིས། །ཚ་ཆུའི་ཆུ་ལམ་འབྱེད་ཅིང་གྲང་ཆུར་བསྒྱུར། །<200>
ཨ་བརྒྱད་ཁྱུང་བསྣན།	བསིལ་དྲོད་སྙོམས་པ། བཟི་མེད།	ཨ་བརྒྱད་ཁྱུང་བསྣན་འགྲམས་འཁྲུགས་ཀླད་གཟེར་དང་། །སྙིང་ག་གཡུགས་ཤིང་དྲན་མེད་བརྒྱལ་བ་དང་། །ནུ་མ་ལྷུངས་སོགས་སྙིང་ཚད་སྙིང་གཟེར་འཇོམས། །
ཨ་བརྒྱད་ཆུ་བསྒྱུར།	བསིལ་དྲོད་སྙོམས་པ། བཟི་མེད།	ཨ་བརྒྱུད་ཆུ་བསྒྱུར་སྦྱོར་བ་ཚད་ལྡན་འདི། །སྙིང་གི་ནད་ཀྱིས་ཡིད་མི་བདེ་བ་དང་། །སྙིང་གཡུགས་སྟོད་བརྒྱངས་འགྲམས་འཁྲུགས་ནུ་མཆིན་གཟེར། །ཁོང་འདར་གཉིད་ཆུང་གདོང་སོགས་སྐྲངས་སྦོས་རིགས། །སྔ་དགོང་འགྱུར་ལྡོག་ཆེ་ལ་གཅིན་པ་ཉུང་། །སྙིང་རླུང་ནད་ཀྱི་ཆུ་གཞིའི་སྐྲངས་སྦོས་འཇོམས། །།
ཨར་བཅུ་ཁྱུང་བསྣན།	བསིལ་བ། བཟི་ཅུང་ཡོད།	མཁལ་ཚད་དང་། མཁལ་རྩ་འགྲམས་པ། འབྲས་བུ་སྐྲངས་པ། ས་བོན་འཛག་པ། རྐང་པ་བཤལ་ཞིང་འགྲོ་འདུག་དཀའ་བ། དྲེག་གྲུམ་དང་རྐང་འབམ་ནད། ཆུ་སེར། རྩ་དཀར་ནད། རྩ་བསྣད་པ་སོགས་ལ་ཕན།
ཨ་བྲག་ཉི་ཟླ་ཟུང་སྦྱོར།	ཅུང་བསིལ། བཟི་མེད།	ཨ་བྲག་ཉི་ཟླ་ཟུང་སྦྱོར་ཞེས། །ཉེར་གཅིག་སྦྱོར་བས་མཁལ་འགྲམས་ཀྱི། །དཀར་དམར་ཁམས་འཛག་མཐའ་དག་ལ། །ཕན་པ་མྱོང་གྲུབ་སྨན་འབུམ་ལུགས། །<201>
ཨ་བྲག་བཅུ་དགུ།	ཅུང་བསིལ། བཟི་མེད།	མཁལ་ཚད་དང་མཁལ་འགྲམས་མཁལ་རྩ་འཆུས་པ། ཁམས་དཀར་དམར་འཛགས་པ་སོགས་ལ་ཕན།
ཨ་བྲག་དྲུག་ཐང་།	བསིལ་བ། བཟི་མེད།	གློ་ཚད་གཟེར་ཐུང་ཁྲག་ལུ་གཟེར་བ་འཇོམས།
ཨ་རུ་བདུན་པ།	ཅུང་བསིལ། བཟི་མེད།	ཨ་རུ་བདུན་པ་ཚད་ལྡན་སྦྱོར་བ་ཡིས། །མཆེར་པ་བསྣད་འགྲམས་ཚ་རྒྱུས་སྦོས་གཟེར་འཇོམས། །
ཨ་རུ་བཅུ་བ།	ཅུང་བསིལ། བཟི་མེད།	ཨ་རུ་བཅུ་བའི་སྦྱོར་བ་ཚད་ལྡན་འདིས། །མཁལ་མ་བསྣད་འགྲམས་ཆུ་སི་སྐེད་པ་འཁོར། །བཤལ་འཕྱེས་མཁལ་ཚད་མ་ལུས་སེལ་བར་བྱེད། །
ཨ་རུ་བཅུ་ཐང་།	ཅུང་བསིལ། བཟི་ཆུང་། །<202>	མཆིན་པའི་ནད་རྣམས་སྦྱོང་བར་བྱེད་པའི་སྨན་སྦྱོར་གྱི་སྡེ་སྟེ། མཆིན་པར་ཚད་རྙིང་ཞེན་པ་དང༌། མཆིན་ནད་ལྡེམ་བུ་སོགས་ལ་ཕན་ཞིང་། མཆིན་ནད་ཐུར་དུ་འཁྲུ་བར་བསྔགས་པ་ཡིན།
ཨ་རུ་བཅུ་བདུན། (སཱར་ཁྱུང་།)	བསིལ་འབྲིང་། བཟི་ཆེ།	མཁལ་ཚད་སེལ་ཞིང་ས་བོན་འཛག་པ་སྡོམ།
ཨ་རུ་བཅོ་བརྒྱད།	བསིལ་བ། བཟི་ཡོད།	ཨ་རུ་བཅོ་བརྒྱད་ཆུ་ཚན་འཕུལ་བཏང་བས། །མཁལ་རྩ་འགྲམས་བྱེར་མཁལ་རྐེད་ན་བ་དང་། །ཚིགས་བྱེར་ལ་སོགས་མཁལ་ཚད་མ་ལུས་སེལ། །
ཨ་ཞི།	བསིལ་དྲོད་སྙོམས་པ། བཟི་མེད།	གྲང་རླུང་རྐྱེན་གྱིས་ཕོ་ལོང་སྦོས་ལྡིང་བྱེད། །མཆེར་པ་བསྣད་འགྲམས་ཚ་རྒྱུས་སྦོས་གཟེར་འཇོམས། །
ཨིཎྜ་བཅོ་ལྔ།	བསིལ་བ། བཟི་ཅུང་ཡོད།	ཨིཎྜ་བཅོ་ལྔས་རྒྱུ་མར་གཉན་བབས་པའི། །རྒྱུ་ལོང་ལ་སོགས་སྣོད་སྤྱིའི་གཉན་ཚད་ཀྱི། །ཚ་བསྒྱུར་འཁྲུ་བ་གཅོད་པའི་ཉམས་མྱོང་ཅན། །<203>
ཨུཏྤལ་བརྒྱུད་པ།	བསིལ་ཆེ། བཟི་མེད།	མཆིན་ཁྲག་ཕོ་བར་བབས་པ་སེལ་བར་བྱེད། །
ཨུཏྤལ་ཉེར་ལྔ།	བསིལ་བ། བཟི་མེད།	ཨུཏྤལ་ཉེར་ལྔ་ཚད་བཞིན་བསྟེན། དུག་དང་སྨུག་པོ་མཁྲིས་བབས་དང་། །མཆིན་ཁྲག་རྒྱས་དང་མཆིན་འདྲིལ་དང་། །ཕོ་མཆིན་ཁྲག་འདྲིལ་ལྟུང་བ་སེལ། །
ཨུག་ལྕམ།	བསིལ་དྲོད་སྙོམས་པ། བཟི་མེད།	བཙོག་པ་སྐམ་པ་འབབ་པར་བྱེད།
ཨུག་ཆོས་བཞི་བ།	བསིལ་དྲོད་སྙོམས་པ། བཟི་མེད།	ཨུག་བཞི་མཉམ་བསྲེག་ཕོ་བ་རྒྱུ་སྨད་འཁྲོག །བཤང་བ་ཧ་ཅང་བབས་དཀའ་ལྟོ་སྦོས་སྦྱོང་། །
ཨུག་ཆོས་ལྔ་པ།	བསིལ་དྲོད་སྙོམས་པ། བཟི་མེད།	ཨུག་ཆོས་ལྔ་སྟེང་ཤིང་ཀུན་བསྣན་པ་དེ། །འབྲུ་མར་སྦྱར་བ་རྣ་བའི་ནང་དུ་གཏིག །སྒྲ་བཅས་འོན་པ་སེལ་བའི་མན་ངག་ཡིན། །<204>
ཨུག་ཆོས་བཅུ་བ།	བསིལ་དྲོད་སྙོམས་པ། བཟི་མེད།	ཨུག་ཆོས་ལྔ་སྟེང་སྦྱར་བའི་བཅུ་བ་འདི། །ཚ་ན་རང་ཆུ་གྲང་ན་འབྲུ་མར་ཁུར། །རྣ་བར་བཏིགས་པས་འོན་པ་སེལ་བའི་མཆོག །
ཨུག་སྣུམ།	བསིལ་དྲོད་སྙོམས་པ། བཟི་མེད།	རྣ་བ་ན་ཞིང་རྣག་ཁྲག་ཟུག་གཟེར་འཇོམས། །